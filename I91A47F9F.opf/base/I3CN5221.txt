༄༅། །མུན་སེལ་ཤེས་རབ་འོད་སྣང་
འབའ་ཡུལ་གངས་རིའི་སྐད་ཡིག་ཉམས་གསོ་ཚོ་ཆུང་གིས་སྤེལ། །

༄༅། །

ཁོར་ཡུག་སྲུང་སྐྱོང་སྐོར་གྱི་རྩ་ཁྲིམས་120
གཏེར་སྔོག་བདེ་ཐང་བཅའ་ཁྲིམས་123
སྐམ་གཟུགས་སྙིགས་རོའི་ཁོར་ཡུག་མནོལ་བཙོག་འགོག་སྲུང་
བཅའ་ཁྲིམས་123
གཏེར་རྫས་ཐོན་ཁུངས་བཅའ་ཁྲིམས།་124
ཁྱིམ་ཚང་གི་ཉེར་མཁོའི་རྒྱུན་ཤེས་སྐོར།་༌131
འཕྲོད་བསྟེན་རྒྱུན་ཤེས་སྐོར།་༌161
ལོ་རྒྱུས་སྐོར་གྱི་དྲི་བ་དྲིས་ལན་བློ་གསལ་མགུལ་རྒྱན།་167
བོད་ཀྱི་རྒྱལ་རབས་རིམ་བྱོན་མཚན་བྱང་183
དུས་ཆེན་ངོས་འཛིན། 192
རྒྱ་བོད་དབྱིན་གསུམ་རིས་འགྲེལ་མིང་མཛོད་ལས་ཉེར་མཁོ་ཕྱོགས་194

༄༅།།དཔལ་ཡེ་ཤེས་ཡོན་ཏན་བཟང་པོའི་བསྟོད་པ་ཞེས་བྱ་
བའི་འགྲེལ་བ་མུན་སེལ་
འོད་སྣང་ཞེས་བྱ་བ།
དབྱིངས་རིག་དབྱེར་མེད་མ་བཅོས་སེམས་ཀྱི་གཤིས།།
ངེས་དོན་འཇམ་དཔལ་གཞོན་ནུའི་རང་རྩལ་ལས།།
རྣམ་པ་རྟགས་ཀྱི་ཕྱག་རྒྱར་སྐུར་བཞེངས་པ།། །
འཇམ་དབྱངས་སྨྲ་བའི་སེངྒེས་དགེ་ལེགས་སྩོལ།།
དེ་ལ་འདིར་དཔལ་ཡེ་ཤེས་ཡོན་ཏན་བཟང་པོའི་བསྟོད་པ་ཞེས་བྱ་བའི་
དོན་རྣམ་པར་བཤད་པ་ལ་བཞི། མཚན་དོན། མཆོད་བརྗོད། གཞུང་དོན་
དངོས། ཕན་ཡོན་ཇི་ལྟར་འཐོབ་ཚུལ་བཤད་པའོ། །དང་པོ་ནི། བསྟན་
བཅོས་འདིའི་མཚན་ལ། རྒྱ་གར་ན། ལེགས་སྦྱར། རང་བཞིན། ཤ་།
ཟ། ཟུར་ཆག་གི་སྐད་དང་བཞིའི་ནང་ནས། ལེགས་སྦྱར་རམ་སང་སྐྲ་ཏའི་
སྐད་དུ། ཤྲཱི་ཛྙཱ་ན་གུ་ཎ་ཕ་ལ་ནཱ་མ་སྟུ་ཏི་ར་ཞེས་བྱའོ། །དེ་ཡང་བོད་སྐད་
དུ་བསྒྱུར་ན། ཤྲཱི་ནི་དཔལ། ཛྙཱ་ན་ནི་ཡེ་ཤེས། གུ་ཎ་ནི་ཡོན་ཏན། ཕ་ལ་ནི་
བཟང་པོ། ནཱ་མ་ནི་ཞེས་བྱ་བ། སྟུ་ཏིར་ནི་བསྟོད་པ་ཞེས་བྱ་བའོ། །དེ་ལྟར་

རྒྱ་སྐད་སྨོས་པའི་དགོས་པ་ནི། སཾ་སྐྲ་ཏའི་སྐད་ལ་བག་ཆགས་འཇོག་
པའི་ཆེད་དང་། རྒྱུད་ལ་བྱིན་རླབས་འཇུག་པ། ལོ་ཙཱ་པའི་བཀའ་དྲིན་དྲན་
པའི་ཆེད་དུའོ།།
༈ གཉིས་པ་མཆོད་བརྗོད་ནི། བཅོམ་ལྡན་འདས་འཇམ་པའི་དབྱངས་ལ་
ཕྱག་འཚལ་ལོ། །ཞེས་ཉོན་མོངས། འཆི་བདག ལྷའི་བུའི། ཕུང་པོའི་
བདུད་བཅས་དགྲ་སྡེ་མ་ལུས་པར་བཅོམ་པས་ན་བཅོམ་དང་། དབང་ཕྱུག་
དང༌། གཟུགས་དང་། དཔལ་དང་། གྲགས་པ་དང་། ཡེ་ཤེས་དང་། བརྩོན་
འགྲུས་ཏེ། སྐལ་པ་དྲུག་སོགས་དང་ལྡན་པས་ན་ལྡན་དང་། སྲིད་པའི་
མཐའ་སོ་སྐྱེ་དང་ཞི་བའི་མཐའ་ཉན་རང་ལྟ་བུའི་མཐའ་ལས་འདས་པས་
འདས་པས་ན་འདས་ཞེས་ཏེ། ཇི་སྐད་དུ། བཞི་བཅོམ་དྲུག་ལྡན་མཐའ་
ལས་འདས།།ཞེས་གསུངས་པ་ལྟར་རོ།།
ཆགས་སོགས་ཉོན་མོངས་པའི་ཉེས་པའི་རྩུབ་རེག་དང་བྲལ་བས་ན་
འཇམ་པའི་བདག་ཉིད་དང་། གསུངས་དབྱངས་ཡན་ལག་དྲུག་ཅུ་མངའ་
བས་ན་དབྱངས་སོ། །ལ་ནི་གང་ལ་ཕྱག་འཚལ་བའི་ཡུལ་སྟོན་པའི་རྣམ་
དབྱེ་གཉིས་པའི་ལ་དོན་ནོ། །ཕྱག་འཚལ་ཞེས་པ་ནི། གུས་པས་འདུད་
པའི་དོན་ཏེ། སྒོ་གསུམ་གུས་པས་འདུད་པའོ། །བཟང་སྤྱོད་ལས། ལུས་
དང་ངག་ཡིད་དང་བས་ཕྱག་བགྱིའོ། །ཞེས་པ་ལྟར་རོ། །ལོ་ཞེས་པ་ནི་

སླར་བསྡུའམ་རྫོགས་ཚིག་སྟེ། དོན་དེ་རེ་ཞིག་རྫོགས་པའི་དོན་ཅན་
ནོ། །དེ་ལྟར་མཆོད་བརྗོད་མཛད་པའི་དགོས་པ་ནི། ལོཙཱ་བས་འདི་བོད་
དུ་བསྒྱུར་བའི་ཚེ། གཞུང་འདི་ཤེས་རབ་གཙོར་སྟོན་གྱི་མངོན་པའི་སྡེ་
སྣོད་དུ་གཏོགས་པར་ཤེས་ཆེད་དང་འཇམ་དབྱངས་ཉིད་ཀྱི་བསྟོད་པ་
ཡིན་པའི་རྒྱུ་མཚན་གྱིས་ཀྱང་ཡིན་ནོ། །
༈གསུམ་པ་གཞུང་དོན་དངོས་ལ། ཐུགས་ལ་མཁྱེན་བརྩེ་གཉིས་ཀྱི་སྒོ་
ནས་དང་། གསུང་ལ་དྲུག་ཅུའི་དབྱངས་ཀྱི་སྒོ་ནས་དང་། སྐུ་ལ་མཚན་
དཔེ་བརྒྱ་དང་བཅུ་གཉིས་ཀྱི་སྒོ་ནས་བསྟོད་པ་དང་གསུམ། དང་པོ་
ནི། མཁྱེན་པའི་ཡོན་ཏན་ནི། འདི་ལྟར་རྒྱལ་བ་ཀུན་ཀྱི་ཡབ་གཅིག་རྒྱལ་
སྲས་གཞོན་ནུའི་ཚུལ་འཆང་འཇམ་པའི་དབྱངས་གང་གི་མཁྱེན་པའི་བློ་
གྲོས་ཀྱིས་ནི། སྤང་བྱ་ཆགས་སོགས་རྩ་བ་དང་ཉེ་བའི་ཉོན་མོངས་པའི་
སྒྲིབ་པ་དང་། གཉིས་སྣང་འཁྲུལ་བའི་བག་ཆགས་སུ་གྱུར་པའི་ཤེས་བྱའི་
སྒྲིབ་པ་གཉིས་ཀྱི་མུན་པ་ལྷག་མ་མ་ལུས་པར་གཏན་དུ་བཅོམ་
པའོ། །ཚུལ་ཇི་ལྟར་ན། དཔེར་ན་རྡུལ་དང་སྤྲིན་ལ་སོགས་པའི་སྒྲིབ་བྱེད་
ཀྱི་སྐྱོན་ཐམས་ཅད་དང་བྲལ་བའི་ཉི་མ་ལྟར། ཉིད་ཀྱི་མཁྱེན་པ་དེའང་
ཆོས་ཀུན་གཟིགས་པ་ལ་སྒྲིབ་བྱེད་ཀྱི་འཁྲུལ་པའི་དྲི་མ་དེ་དག་ཤིན་ཏུ་

རྣམ་པར་དག་ཅིང་རབ་ཏུ་གསལ་བ་དེ་བཞིན་དུའོ། །འདིས་ནི་སྤངས་པ་
ངོ་བོ་ཉིད་སྐུའང་བསྟན་པ་ཡིན་ནོ། །ཡེ་ཤེས་དེས་ཡུལ་ཇི་ལྟར་གཟིགས་
པའི་ཚུལ་ཡང་ཡོད་དེ། གཟུགས་ནས་རྣམ་མཁྱེན་གྱི་བར་ཀུན་ནས་ཉོན་
མོངས་པ་དང་རྣམ་པར་བྱང་བའི་ཆོས་ཇི་སྙེད་ཅིག་ཡོད་པ་དེ་དག་ཐམས་
ཅད་ཀྱི་ངོ་བོ་དང་ཁྱད་པར་གྱི་དོན་ཕྲ་ཞིང་ཕྲ་བ་ཀུན་ཀྱང་ཇི་ལྟ་བ་བཞིན་
སྒྲིབ་པ་མེད་པར་མངོན་སུམ་དུ་གཟིགས་པའོ།། དེ་མཚོན་པའི་ཕྱིར་ཉིད་
ཀྱི་སྐུའི་ཐུགས་ཀར་ཟབ་པ་དང་རྒྱ་ཆེ་བའི་ཆོས་ཚུལ་རྫོགས་པར་སྟོན་
པའི་ཤེར་ཕྱིན་གྱི་གླེགས་བམ་འཛིན་པའོ།།འདིས་ནི་རྟོགས་པ་ཡེ་ཤེས་
ཆོས་སྐུའང་བསྟན་པ་ཡིན་ནོ།།བརྩེ་བའི་ཡོན་ཏན་ནི། གཏན་གྱི་བདེ་བ་
དང་བྲལ་བའི་སེམས་ཅན་གང་དག་སྲིད་པ་སྟེ་སྲིད་རྩེ་ནས་མནར་མེད་
ཀྱི་བར་གྱི་འཁོར་བའི་བཙོན་རར་ཆུད་ཅིང་། བདག་དང་བདག་གིར་
འཛིན་པའི་མ་རིག་པའི་མུན་པ་མུན་ནག་ཏུ་ལུས་ངག་ཡིད་གསུམ་ཀུན་
ནས་འཐོམས་ལ། དེར་མ་ཟད་སྡུག་བསྔལ་གྱི་སྡུག་བསྔལ། འགྱུར་བའི་
སྡུག་བསྔལ། ཁྱབ་པ་འདུ་བྱེད་ཀྱི་སྡུག་བསྔལ་ཏེ་རྩ་བའི་སྡུག་བསྔལ་
གསུམ། སྐྱེ་རྒ་ན་འཆི་སྟེ། སྡུག་བསྔལ་གྱི་ཆུ་བོ་ཆེན་པོ་བཞི། དགྲ་སྡང་
བ་དང་འཕྲད་དོགས། གཉེན་བྱམས་པ་དང་བྲལ་དོགས། མི་འདོད་པ་ཐོག་
བབ། འདོད་པ་ཐོག་ཏུ་མི་ཁེལ་བའི་སྡུག་བསྔལ་སོགས་སྡུག་བསྔལ་

གྱིས་རབ་ཏུ་གཟིར་བའི་འགྲོ་བ་མ་ལུས་པའི་ཚོགས་ཀུན་ལ་བུ་གཅིག་
ལས་མེད་པའི་མས་རང་གི་བུ་ལ་ཇི་ལྟར་སྙིང་བརྩེ་བ་དེ་ལྟར། ཤིན་ཏུ་
བརྩེ་བའི་སྙིང་རྗེ་ཆེན་པོ་དང་ལྡན་པའོ། །
༈ གཉིས་པ་གསུང་ལ་དྲུག་ཅུའི་དབྱངས་ཀྱི་སྒོ་ནས་བསྟོད་པ་ནི། ཇི་སྐད་
བཤད་པ་ལྟར་གྱི་བརྩེ་བ་ཆེན་པོ་དེས་ཀུན་ནས་དྲངས་ཏེ། ཉིད་ཀྱིས་ཇི་
ལྟར་གཟིགས་ཤིང་བརྙེས་པའི་གོ་འཕང་མཆོག་ལ་འགྲོ་བ་ཐམས་ཅད་
འགོད་པའི་ཆེད་དུ། བླང་དོར་གྱི་གནས་མ་ལུས་པ་གསལ་བར་སྟོན་པའི་
གསུང་གཅིག་ཉིད་ལའང་སྙན་པ་ལ་སོགས་པ་ཡན་ལག་དྲུག་ཅུའམ་དྲུག་
ཅུ་རྩ་བཞི་ཚངས་བའི་དབྱངས་དང་ལྡན་པའི་གསུང་མངའ་བའོ། །དེ་ཡང་
དཔེར་ན་ནམ་མཁའི་དབྱིངས་སུ་འབྲུག་གི་རང་སྒྲ་ལྟར་ཤིན་ཏུ་ཆེར་སྒྲོག་
ཅིང་སྒྲ་དེས་སེམས་ཅན་གཞན་དག་གཉིད་ལས་སད་པར་བྱེད་པའི་ཚུལ་
དེ་ལྟར། ཁྱད་པར་དེ་ལྡན་གྱི་གསུང་གིས་ཆོས་ཀྱི་སྒོ་བརྒྱད་ཁྲི་བཞི་སྟོང་
གདུལ་བྱའི་རྣ་བར་ལེགས་པར་ཆེས་ཆེར་སྒྲོགས་བར་མཛད་
པས། སེམས་ཅན་ཐམས་ཅད་ཀྱང་ཉོན་མོངས་པའི་གཉིད་འཐུག་པོ་ལས་
སློང་ཞིང་། འཁོར་བར་འཕེན་པ་དང་། འགྲུབ་པ་དང་། འཆིང་བར་བྱེད་
པའི་ཟག་བཅས་ཀྱི་ལས་ཀྱི་ལྕགས་སྒྲོག་དམ་པོ་རྣམས་འགྲོལ་བར་
མཛད་ཅིང་། སྔར་སྨོས་ལྟར་གྱི་མཁྱེན་བརྩེ་དེ་ལ་བརྟེན་ནས་གསུང་གི་

འཕྲིན་ལས་དེས་སེམས་ཅན་ཐམས་ཅད་ཀྱིས་གནས་ལུགས་མཐོང་བ་ལ་
སྒྲིབ་བྱེད་ཀྱི་ང་དང་ང་ཡིར་འཛིན་པའི་མ་རིག་པའི་མུན་པ་ཀུན་སེལ་
བར་བྱེད་པ་དང་། མ་རིག་པ་དེས་བསྐྱེད་པའི་སྐྱེ་རྒ་ན་འཆི་སོགས་སྡུག་
བསྔལ་གྱི་མྱུ་གུ་ཇི་སྙེད་ཅིག་ཡོད་པ་དེ་དག་ཀུན་ཀྱང་གཅོད་པར་མཛད་
པ་མཚོན་པའི་བརྡར། ཕྱག་གཡས་ན་སངས་རྒྱས་ཐམས་ཅད་ཀྱི་མཁྱེན་
པའི་ངོ་བོ་ཤེས་རབ་ཀྱི་རལ་གྲི་བསྣམས་པའོ། །འདི་ལྟར་གསུང་ལ་བསྟོད་
པའི་ཤུགས་ཟུར་གྱིས་ཀུན་ཉོན་དང་རྣམ་བྱང་ཕྱོགས་ཀྱི་བདེན་བཞིའི་
བླང་དོར་གྱི་ལམ་བགྲོད་རིམ་རྣམས་ཀྱང་བསྟན་པ་ཡིན་ནོ།།
༈གསུམ་པ་སྐུ་ལ་མཚན་དཔེ་བརྒྱ་དང་བཅུ་གཉིས་ཀྱི་སྒོ་ནས་བསྟོད་པ་
ནི། ངེས་པའི་དོན་དུ་ན་བཅོམ་ལྡན་འདས་འཇམ་པའི་དབྱངས་ཉིད་གདོད་
ནས་ཏེ་བསྐལ་བ་གྲངས་མེད་པ་མང་པོའི་སྔོན་ནས་སྒྲིབ་གཉིས་བག་
ཆགས་དང་བཅས་པའི་དྲི་མ་དག་ཅིང་། ས་དང་པོ་རབ་ཏུ་དགའ་
བ། གཉིས་པ་དྲི་མ་མེད་པ། གསུམ་པ་འོད་བྱེད་པ། བཞི་པ་འོད་འཕྲོ་
བ་། ལྔ་པ་སྤྱངས་དཀའ་བ། དྲུག་པ་མངོན་དུ་གྱུར་བ། བདུན་པ་རིང་དུ་
སོང་བ། བརྒྱད་པ་མི་གཡོ་བ། དགུ་པ་ལེགས་པའི་བློ་གྲོས། བཅུ་པ་
ཆོས་ཀྱི་སྤྲིན་གྱི་བར་ས་བཅུའི་མཐར་སོན་པ་སྟེ་ཕྱིན་ནས་སྤངས་རྟོགས་
ཀྱིས་བསྡུས་པའི་ཡོན་ཏན་ཐམས་ཅད་ཀྱི་ལུས་ཡོངས་སུ་རྫོགས་པའི་

སངས་རྒྱས་དངོས་ཡིན་ནའང་གདུལ་བྱའི་སྣང་ངོར་ཕྱོགས་བཅུའི་
སངས་རྒྱས་བཅོམ་ལྡན་འདས་རྣམས་ཀྱི་དྲུང་དུ་རྒྱལ་སྲས་བྱང་ཆུབ་
སེམས་དཔའ་ཀུན་གྱི་ཐུ་བོ་སྟེ་གཙོ་བོར་གྱུར་བའི་སྐུའི་རྣམ་པར་རྒྱལ་
སྲས་ཀྱི་སྤྱོད་པ་ལ་སློབ་པའི་ཚུལ་དུ་བཞུགས་སོ། །སྐུ་དེའང་བཅུ་ཕྲག་
བཅུ་དང་བཅུ་གཉིས་ཀྱི་རྒྱན་གྱིས་རྣམ་པར་སྤྲས་པ་ཡིན་ཏེ། ཕྱག་ཞབས་
ཀྱི་མཐིལ་ན་རྩིབས་སྟོང་དང་ལྡན་པའི་གསེར་གྱི་འཁོར་ལོ་སོགས་
མཚན་སོ་གཉིས་དང་། སེན་མོ་ཟངས་མདོག་ལྟ་བུ་ལ་སོགས་པ་དཔེ་
བྱད་བརྒྱན་ཅུ་སྟེ་བསྡོམས་ན་བརྒྱ་དང་བཅུ་གཉིས་ཀྱི་རྒྱན་གྱིས་བརྒྱན་
པའི་ཕྱིར་རོ། །དེ་ལྟ་བུའི་ཡོན་ཏན་ཡོངས་སུ་རྫོགས་ཤིང་འགྲོ་བ་སྤྱི་དང་
ཁྱད་པར་རྩོམ་པོ་བདག་གི་བློ་གྲོས་ཀྱི་མི་ཤེས་པའི་མུན་པ་ཐམས་ཅད་
སེལ་བར་མཛད་པའི་འཇམ་པའི་དབྱངས་ཁྱོད་ལ་གུས་པས་འདུད་
དོ། །དེ་ལྟར་ཐུགས་མཁྱེན་བརྩེ་གཉིས་དང་། གསུང་ཚངས་དབྱངས་ཡན་
ལག་དྲུག་ཅུ། སྐུ་མཚན་དཔེ་བརྒྱ་དང་བཅུ་གཉིས་ཀྱི་སྒོ་ནས་རྗེ་བཙུན་
བརྟན་པའི་འཁོར་ལོའི་གསང་གསུམ་ལ་བསྟོད་ཕྱག་མཛད་པའོ། །
རྒྱས་པར་འཆད་འདོད་པ་རྣམས་རྣམས་ཀྱིས་ཡན་ལག་དྲུག་ཅུ། མཚན་
དཔེ་བརྒྱ་བཅུ་གཉིས་སོགས་གཞུང་གཞན་ལས་འབྱུང་བ་ལྟར་ཞིབ་པར་
བཤད་ན་ཧ་ཅང་ལེགས་མོད་འདིར་མང་བར་དོགས་ནས་དེ་ཙམ་གྱིས་

འཐུས་པར་བྱས་སོ།།
།༈བཞི་པ་ཕན་ཡོན་ཇི་ལྟར་འཐོབ་ཚུལ་བསྟན་པ་ནི། སྐྱེས་བུ་གང་ཞིག་
ལྷག་པའི་བསམ་པ་རྣམ་པར་དག་པས་གོང་དུ་བཤད་པའི་བསྟོད་པ་འདི་
ནི། ལན་གཅིག་དང་བདུན་དང་ཉི་ཤུ་རྩ་གཅིག་དང་། བརྒྱ་དང་སྟོང་ལ་
སོགས་པ་དག་ཉིན་རེ་བཞིན་དུ་སྒྲོགས་པའི་གང་ཟག་དེ་ནི། སྔར་གྱི་གོ་
རིམ་ཇི་ལྟ་བ་བཞིན་དུ་ཉིན་རེ་བཞིན་ལན་གཅིག་སྒྲོགས་པས་སྒྲིབ་པ་
འདག་པ་དང་། བདུན་གྱིས་ཐོས་པ་འཛིན་པ་དང་། ཉེར་གཅིག་གིས་
སྤོབས་པ་དང་། བརྒྱས་མི་བརྗེད་པའི་གཟུངས་དང་། སྟོང་སོགས་ཀྱིས་
བསྡུས་པ་ཁྲི་འབུམ་སོགས་བརྗོད་པས། ཕྱིར་རྒོལ་བ་ཐམས་ཅད་
འཇོམས་པར་བྱེད་ནུས་པའི་ཤེས་རབ་ཀྱི་དབང་པོ་དང་། སྟོབས་ལ་
སོགས་པའི་ཡོན་ཏན་དཔག་ཏུ་མེད་པ་དང་ལྡན་པར་འགྱུར་རོ། །གཞན་
ཡང་སྐྱེས་བུ་གང་ཞིག་ཉིན་རེ་བཞིན་དུ་ལན་གསུམ་དུ་མ་ཆག་པར་
བསྟོད་པ་བྱེད་པ་དེ་ནི་ཇི་སྐད་བཤད་མ་ཐག་པ་ལྟར་སྒྲིབ་པ་འདག་པ་
སོགས་ཡོན་ཏན་དེ་དག་དང་ལྡན་པས། སྟོང་ཉིད་རྟོགས་པའི་ཤེས་རབ་
དང༌། སྙིང་རྗེ་ཆེན་པོས་ཟིན་པའི་སྒོ་ནས་ཐེག་པ་ཆེན་པོའི་ལམ་སྤྱི་
དང༌། ཁྱད་པར་ས་དང་པོ་ལ་སོགས་པ་རྣམས་རིམ་གྱིས་བགྲོད་དེ། གོང་
ནས་གོང་དུ་ཡོན་ཏན་གྱི་ཁྱད་པར་རྣམས་ཆེས་ཆེར་འཕགས་ནས། མྱུར་

དུ་རྣམ་པ་ཐམས་ཅད་མཁྱེན་པའི་སངས་རྒྱས་ཀྱི་ཡེ་ཤེས་མཐར་ཐུག་གི་
གྲོང་ཁྱེར་དུ་ཕྱིན་ནས་འགྲོ་བ་མ་ལུས་པ་འཁོར་བའི་རྒྱ་མཚོ་ཆེན་པོ་
ལས་སྒྲོལ་བར་བྱེད་ནུས་པའི་དེད་དཔོན་ཆེན་པོ་སངས་རྒྱས་བཅོམ་
ལྡན་འདས་སུ་འགྱུར་རོ། ། གཞན་ཡང་འཇམ་དཔལ་གྱི་ཞིང་བཀོད་ཀྱི་
མདོ་ལས་འཇམ་དཔལ་གྱི་མཚན་བརྗོད་ན་སངས་རྒྱས་འབུམ་གྱི་མཚན་
བརྗོད་པ་དང་མཉམ་པར་ཡང་གསུངས་སོ། །དཔལ་ཡེ་ཤེས་ཡོན་ཏན་
བཟང་པོ་ཞེས་བྱ་བའི་བསྟོད་པ་སློབ་དཔོན་རྡོ་རྗེ་མཚོན་ཆས་མཛད་པ་
རྫོགས་སོ།།རྔོག་ལོའི་འགྱུར་རོ།།ཞེས་སོ། །དེ་ལྟར་དཔལ་ཡེ་ཤེས་ཡོན་ཏན་བཟང་པོའི་བསྟོད་
པ་ཞེས་བྱ་བའི་ཚིག་དོན་ཤིན་ཏུ་བསྡུས་ནས་བཤད་པའོ།། གཞུང་འདི་དཔལ་ཡེ་ཤེས་ཡོན་ཏན་བཟང་པོ་ཞེས་
པས་མཛད་ཕྱིར་མཛད་པ་པོའི་མཚན་བསྟན་བཅོས་ལ་བཏགས་ཟེར་བ་དང་། ཡང་མཛད་པ་སློབ་དཔོན་རྡོ་རྗེ་
མཚོན་ཆ་རེད་ཟེར་བ་དང་། པཎ་ཆེན་མང་པོས་མགྲིན་གཅིག་ཏུ་བརྩམས་པ་རེད་སོགས་ཅུང་ཙམ་གསུང་སྲོལ་
མི་འདྲ་བ་འགའ་མཆིས་མོད། གང་ལྟར་རྒྱ་གཞུང་ཚད་ལྡན་དུ་ངེས་ཤིང་གངས་ཅན་ཆོས་བརྒྱུད་རིས་མེད་ཀྱིས་
ཞལ་འདོན་དུའང་མཛད། འདིར་ཁོ་བོས་རྔོག་ལོའི་འགྱུར་རོ་ཞེས་པའི་དཔེ་ལྟར་རང་གི་འཛིན་གྲྭའི་ཆོས་གྲོགས་
དོན་གཉེར་ཅན་མང་པོའི་རེ་སྐུལ་ལྟར་ཐོས་སྒོམ་ཟུང་འབྲེལ་གྱིས་ཉིན་གཉིས་སུ་འཆད་ཁྲིད་བགྱིས་པ་ལེགས་
པར་གྲུབ་སྐབས་ཀུན་ཀྱིས་འཕགས་པ་འཇམ་དཔལ་གྱི་འཁྲུངས་སྐར་བསུ་བའི་དུས་ཆེན་དང་མ་བསྒྲིགས་རང་
འགྲིགས་སུ་གྱུར་འདུག་པས། རྟེན་འབྲེལ་ཡང་ལེགས་འདུག་སྙམས་ནས། མདོ་ཁམས་རི་བོ་རྩེ་ལྔ་དཔལ་
གསེར་ལྗོངས་བླ་རུང་ལྔ་རིག་ནང་བསྟན་སློབ་གླིང་ཤར་ཉེས་ཚོགས་རང་གྲོལ་གླིང་རང་ཤག་ངག་རིག་འདོད་
འཇོའི་ལྡིང་ཁང་དུ་བོད་རབ་བྱུང་བཅུ་བདུན་པའི་ཤིང་མོ་ལུག་ལོའི་དུས་ཆེན་སུམ་འཛོམས་ས་ག་ཟླ་བའི་ཡར་
ཚེས་གསུམ་རེས་གཟའ་ཕུར་བུ་དང་རླུང་གཉིས་འཕྲད་པའི་དུས་སྦྱོར་ཕུན་སུམ་ཚོགས་པའི་ཉིན་འཇམ་
དབྱངས་བསམ་བཞིན་མིའི་གར་དུ་རོལ་བ་༧ཆོས་རྗེ་ཡིད་བཞིན་ནོར་བུའི་སློབ་འབངས་སུ་གཏོགས་པ་ཤར་མི་
ཞག་པ་གང་བསམ་ལྷུན་གྲུབ་ཀྱིས་འཕྲལ་མར་བྲིས་པ་མཐོང་ཐོས་དྲན་རེག་གི་འགྲོ་བ་ཀུན་ཤེས་རབ་ཀྱི་གཏེར་

ཆེན་པོ་ཡོངས་སུ་གྲོལ་བར་གྱུར་ཅིག
2015521ལའོ།།
༄༅། །རྒྱལ་སྲས་ལགས་ལེན་སོ་བདུན་མ།
༈ན་མོ་ལོ་ཀེ་ཤྭ་ར་ཡ།
གང་གིས་ཆོས་ཀུན་འགྲོ་འོང་མེད་གཟིགས་ཀྱང་། །འགྲོ་བའི་དོན་ལ་
གཅིག་ཏུ་བརྩོན་མཛད་པའི། །བླམ་མཆོག་དང་སྤྱན་རས་གཟིགས་
མགོན་ལ། །རྟག་ཏུ་སྒོ་གསུམ་གུས་པས་ཕྱག་འཚལ་ལོ། །ཕན་བདེའི་
འབྱུང་གནས་རྫོགས་པའི་སངས་རྒྱས་རྣམས། །དམ་ཆོས་བསྒྲུབས་ལས་
བྱུང་སྟེ་དེ་ཡང་ནི། །དེ་ཡི་ལག་ལེན་ཤེས་ལ་རག་ལས་པས། །རྒྱལ་སྲས་
རྣམས་ཀྱི་ལག་ལེན་བཤད་པར་བྱ། །དལ་འབྱོར་གྲུ་ཆེན་རྙེད་དཀའ་ཐོབ་
དུས་འདིར། །བདག་གཞན་འཁོར་བའི་མཚོ་ལས་བསྒྲལ་བྱའི་ཕྱིར།།ཉིན་
དང་མཚན་དུ་གཡེལ་བ་མེད་པར་ནི། །ཉན་སེམས་སྒོམ་པ་རྒྱལ་སྲས་
ལག་ལེན་ཡིན།།གཉེན་གྱི་ཕྱོགས་ལ་འདོད་ཆགས་ཆུ་ལྟར་གཡོ། །དགྲ་
ཡི་ཕྱོགས་ལ་ཞེ་སྡང་མེ་ལྟར་འབར།།བླང་དོར་བརྗེད་པའི་གཏི་མུག་མུན་
ནག་ཅན། །ཕ་ཡུལ་སྤོང་བ་རྒྱལ་སྲས་ལག་ལེན་ཡིན།།ཡུལ་ངན་སྤངས་
པས་ཉོན་མོངས་རིམ་གྱིས་འགྲིབ། །རྣམ་གཡེང་མེད་པས་དགེ་སྦྱོར་ངང་
གིས་འཕེལ།།རིག་པ་དྭངས་པས་ཆོས་ལ་ངེས་ཤེས་སྐྱེ། །དབེན་པར་

བསྟེན་པ་རྒྱལ་སྲས་ལག་ལེན་ཡིན།།ཡུན་རིང་འགྲོགས་པའི་མཛའ་
བཤེས་སོ་སོར་འབྲལ། །འབད་པས་བསྒྲུབས་པའི་ནོར་རྫས་ཤུལ་དུ་
ལུས།།ལུས་ཀྱི་མགྲོན་ཁང་རྣམ་ཤེས་མགྲོན་པོས་འབོར། །ཚེ་འདི་བློས་
བཏང་རྒྱལ་སྲས་ལག་ལེན་ཡིན།།གང་དང་འགྲོགས་ན་དུག་གསུམ་
འཕེལ་འགྱུར་ཞིང་། །ཐོས་བསམ་སྒོམ་པའི་བྱ་བ་ཉམས་འགྱུར་
ལ།།བྱམས་དང་སྙིང་རྗེ་མེད་པར་སྒྱུར་བྱེད་པའི། །གྲོགས་ངན་སྤོང་བ་
རྒྱལ་སྲས་ལག་ལེན་ཡིན།།གང་ཞིག་བསྟེན་ན་ཉེས་པ་ཟད་འགྱུར་
ཞིང་། །ཡོན་ཏན་ཡར་ངོའི་ཟླ་ལྟར་འཕེལ་འགྱུར་བའི།།བཤེས་གཉེན་དམ་
པ་རང་གི་ལུས་བས་ཀྱང་། །གཅེས་པར་འཛིན་པ་རྒྱལ་སྲས་ལག་ལེན་
ཡིན།།རང་ཡང་འཁོར་བའི་བཙོན་རྭར་བཅིངས་པ་ཡི། །འཇིག་རྟེན་ལྷ་
ཡིས་སུ་ཞིག་སྐྱོབ་པར་ནུས།།དེ་ཕྱིར་གང་ལ་སྐྱབས་ན་མི་བསླུ་
བའི། །དཀོན་མཆོག་སྐྱབས་འགྲོ་རྒྱལ་སྲས་ལག་ལེན་ཡིན།།ཤིན་ཏུ་
བཟོད་དཀའི་ངན་སོང་སྡུག་བསྔལ་རྣམས། །སྡིག་པའི་ལས་ཀྱི་འབྲས་
བུར་ཐུབ་པས་གསུངས།།དེ་ཕྱིར་སྲོག་ལ་བབ་ཀྱང་སྡིག་པའི་ལས། །ནམ་
ཡང་མི་བྱེད་རྒྱལ་སྲས་ལག་ལེན་ཡིན།།སྲིད་གསུམ་བདེ་བ་རྩྭ་རྩེའི་ཟིལ་
བ་བཞིན། །ཡུད་ཙམ་ཞིག་གིས་འཇིག་པའི་ཆོས་ཅན་ཡིན།།ནམ་ཡང་མི་
འགྱུར་ཐར་བའི་གོ་འཕང་མཆོག དོན་དུ་གཉེར་བ་རྒྱལ་སྲས་ལག་ལེན་

ཡིན།།ཐོག་མེད་དུས་ནས་བདག་ལ་བརྩེ་བ་ཅན། །མ་རྣམས་སྡུག་ན་རང་
བདེས་ཅི་ཞིག་བྱ།།དེ་ཕྱིར་མཐའ་ཡས་སེམས་ཅན་བསྒྲལ་བྱའི་
ཕྱིར། །བྱང་ཆུབ་སེམས་བསྐྱེད་རྒྱལ་སྲས་ལག་ལེན་ཡིན།།སྡུག་བསྔལ་
མ་ལུས་བདག་བདེ་འདོད་ལས་བྱུང་། །རྫོགས་པའི་སངསརྒྱས་གཞན་
ཕན་སེམས་ལས་འཁྲུངས།།དེ་ཕྱིར་བདག་བདེ་གཞན་གྱི་སྡུག་བསྔལ་
བདག ཡང་དག་བརྗེ་བ་རྒྱལ་སྲས་ལག་ལེན་ཡིན།།སུ་དག་འདོད་ཆེན་
དབང་གིས་བདག་གི་ནོར། །ཐམས་ཅད་འཕྲོག་གམ་འཕྲོག་ཏུ་འཇུག་ན་
ཡང་།།ལུས་དང་ལོངས་སྤྱོད་དུས་གསུམ་དགེ་བ་རྣམས། །དེ་ལ་བསྔོ་བ་
རྒྱལ་སྲས་ལག་ལེན་ཡིན།།བདག་ལ་ཉེས་པ་ཅུང་ཟད་མེད་བཞིན་དུ། །
གང་དག་བདག་གི་མགོ་བོ་གཅོད་བྱེད་ནའང་།།སྙིང་རྗེའི་དབང་གིས་དེ་
ཡི་སྡིག་པ་རྣམས། །བདག་ལ་ལེན་པ་རྒྱལ་སྲས་ལག་ལེན་ཡིན།།འགའ་
ཞིག་བདག་ལ་མི་སྙན་སྣ་ཚོགས་པ། །སྟོང་གསུམ་ཁྱབ་པར་སྒྲོགས་པར་
བྱེད་ན་ཡང་།།བྱམས་པའི་སེམས་ཀྱིས་སླར་ཡང་དེ་ཉིད་ཀྱི། །ཡོན་ཏན་
བརྗོད་པ་རྒྱལ་སྲས་ལག་ལེན་ཡིན།།འགྲོ་མང་འདུས་པའི་དབུས་སུ་
འགའ་ཞིག་གིས། །མཚང་ནས་བྲུས་ཤིང་ཚིག་ངན་སྨྲ་ན་ཡང་།།དེ་ལ་དགེ་
བའི་བཤེས་ཀྱི་འདུ་ཤེས་ཀྱིས། །གུས་པས་འདུད་པ་རྒྱལ་སྲས་ལག་ལེན་
ཡིན།།བདག་གིས་བུ་བཞིན་གཅེས་པར་བསྐྱངས་པའི་མིས། །བདག་ལ་

དགྲ་བཞིན་ལྟ་བར་བྱེད་ན་ཡང་།།ནད་ཀྱིས་བཏབ་པའི་བུ་ལ་མ་བཞིན་
དུ། །ལྷག་པར་བརྩེ་བ་རྒྱལ་སྲས་ལག་ལེན་ཡིན།།རང་དང་མཉམ་པའམ་
དམན་པའི་སྐྱེ་བོ་ཡིས། །ང་རྒྱལ་དབང་གིས་བརྙས་ཐབས་བྱེད་ན་
ཡང་།།བླ་མ་བཞིན་དུ་གུས་པསབདག་ཉིད་ཀྱི། །སྤྱི་བོར་ལེན་པ་རྒྱལ་
སྲས་ལག་ལེན་ཡིན།།འཚོ་བས་ཕོངས་ཤིང་རྟག་ཏུ་མི་ཡིས་བརྙས། །
ཚབས་ཆེན་ནད་དང་གདོན་གྱིས་བཏབ་ཀྱང་སླར།།འགྲོ་ཀུན་སྡིག་སྡུག་
བདག་ལ་ལེན་བྱེད་ཅིང་། །ཞུམ་པ་མེད་པ་རྒྱལ་སྲས་ལག་ལེན་ཡིན། སྙན་
པར་གྲགས་ཤིང་འགྲོ་མང་སྤྱི་བོས་བཏུད། །རྣམ་ཐོས་བུ་ཡི་ནོར་འདྲ་ཐོབ་
གྱུར་ཀྱང༌།། སྲིད་པའི་དཔལ་འབྱོར་སྙིང་པོ་མེད་གཟིགས་ནས། །ཁེངས་
པ་མེད་པ་རྒྱལ་སྲས་ལག་ལེན་ཡིན།།རང་གི་ཞེ་སྡང་དགྲ་བོ་མ་ཐུལ་ན། །
ཕྱི་རོལ་དགྲ་བོ་བཏུལ་ཞིང་འཕེལ་བར་འགྱུར།།དེ་ཕྱིར་བྱམས་དང་སྙིང་
རྗེའི་དམག་དཔུང་གིས། །རང་རྒྱུད་འདུལ་བ་རྒྱལ་སྲས་ལག་ལེན་ཡིན།།
འདོད་པའི་ཡོན་ཏན་ལན་ཚྭའི་ཆུ་དང་འདྲ། །ཇི་ཙམ་སྤྱད་ཀྱང་སྲེད་པ་
འཕེལ་བར་འགྱུར།།གང་ལ་ཞེན་ཆགས་སྐྱེ་བའི་དངོས་པོ་རྣམས། །འཕྲལ་
ལ་སྤོང་བ་རྒྱལ་སྲས་ལག་ལེན་ཡིན།།ཇི་ལྟར་སྣང་བ་འདི་དག་རང་གི་
སེམས། །སེམས་ཉིད་གདོད་ནས་སྤྲོས་པའི་མཐའ་དང་བྲལ།།དེ་ཉིད་ཤེས་
ནས་གཟུང་འཛིན་མཚན་མ་རྣམས། །ཡིད་ལ་མི་བྱེད་རྒྱལ་སྲས་ལག་

ལེན་ཡིན།།ཡིད་དུ་འོང་བའིཡུལ་དང་འཕྲད་པ་ན། །དབྱར་གྱི་དུས་ཀྱི་
འཇའ་ཚོན་ཇི་བཞིན་དུ།།མཛེས་པརསྣང་ཡངབདེན་པར་མེད་ལྟ་ཞིང་། །
ཞེན་ཆགས་སྤོང་བ་རྒྱལ་སྲས་ལག་ལེན་ཡིན།།སྡུག་བསྔལ་སྣ་ཚོགས་རྨི་
ལམ་བུ་ཤི་ལྟར། །འཁྲུལ་སྣང་བདེན་པ་བཟུང་བས་ཨ་ཐང་ཆད།།དེ་ཕྱིར་
མི་མཐུན་རྐྱེན་དང་འཕྲད་པའི་ཚེ། །འཁྲུལ་བར་ལྟ་བ་རྒྱལ་སྲས་ལག་ལེན་
ཡིན།།བྱང་ཆུབ་འདོད་པས་ལུས་ཀྱང་གཏོང་དགོས་ན། །ཕྱི་རོལ་དངོས་
པོ་རྣམས་ལ་སྨོས་ཅི་དགོས།།དེ་ཕྱིར་ལན་དང་རྣམ་སྨིན་མི་རེ་བའི། །སྦྱིན་
པ་བཏོང་བ་རྒྱལ་སྲས་ལག་ལེན་ཡིན།།ཚུལ་ཁྲིམས་མེད་པར་རང་དོན་མི་
འགྲུབ་ན། །གཞན་དོན་སྒྲུབ་པར་འདོད་པ་གད་མོའི་གནས།།དེ་ཕྱིར་སྲིད་
པའི་འདུན་པ་མེད་པ་ཡིས། །ཚུལ་ཁྲིམས་བསྲུང་བ་རྒྱལ་སྲས་ལག་ལེན་
ཡིན།།དགེ་བའི་ལོངས་སྤྱོད་འདོད་པའི་རྒྱལ་སྲས་ལ། །གནོད་བྱེད་
ཐམས་ཅད་རིན་ཆེན་གཏེར་དང་མཚུངས།།དེ་ཕྱིར་ཀུན་ལ་ཞེ་འགྲས་མེད་
པ་ཡི། །བཟོད་པ་སྒོམ་པ་རྒྱལ་སྲས་ལག་ལེན་ཡིན།།རང་དོན་འབའ་ཞིག་
སྒྲུབ་པའི་ཉན་རང་ཡང་། །མགོ་ལ་མེ་ཤོར་བཟློག་ལྟར་བརྩོན་མཐོང་ན།།
འགྲོ་ཀུན་དོན་དུ་ཡོན་ཏན་འབྱུང་གནས་ཀྱི། །བརྩོན་འགྲུས་རྩོམ་པ་རྒྱལ་
སྲས་ལག་ལེན་ཡིན།།ཞི་གནས་རབ་ཏུ་ལྡན་པའི་ལྷག་མཐོང་གིས། །ཉོན་
མོངས་རྣམ་པར་འཇོམས་པར་ཤེས་བྱས་ནས།།གཟུགས་མེད་བཞི་ལས་

ཡང་དག་འདས་པ་ཡི། །བསམ་གཏན་སྒོམ་པ་རྒྱལ་སྲས་ལག་ལེན་
ཡིན། །ཤེས་རབ་མེད་ན་ཕ་རོལ་ཕྱིན་ལྔ་ཡིས། །རྫོགས་པའི་བྱང་ཆུབ་
འཐོབ་པར་མི་ནུས་པས།།ཐབས་དང་ལྡན་ཞིང་འཁོར་གསུམ་མི་རྟོག་
པའི། །ཤེས་རབ་སྒོམ་པ་རྒྱལ་སྲས་ལག་ལེན་ཡིན།།རང་གི་འཁྲུལ་བ་
རང་གིས་མ་བརྟགས་ན། །ཆོས་པའི་གཟུགས་ཀྱིས་ཆོས་མིན་བྱེད་སྲིད་
པས།།དེ་ཕྱིར་རྒྱུན་དུ་རང་གི་འཁྲུལ་བ་ལ། །བརྟགས་ནས་སྤོང་བ་རྒྱལ་
སྲས་ལག་ལེན་ཡིན།།ཉོན་མོངས་དབང་གིས་རྒྱལ་སྲས་གཞན་དག་
གི།ཉེས་པ་གླེང་ན་བདག་ཉིད་ཉམས་འགྱུར་བས།།ཐེག་པ་ཆེ་ལ་ཞུགས་
པའི་གང་ཟག་གི།ཉེས་པ་མི་སྨྲར་རྒྱལ་སྲས་ལག་ལེན་ཡིན།།རྙེད་བཀུར་
དབང་གིས་ཕན་ཚུན་རྩོད་འགྱུར་ཞིང་། །ཐོས་བསམ་སྒོམ་པའི་བྱ་བ་
ཉམས་འགྱུར་བས།།མཛའ་བཤེས་ཁྱིམ་དང་སྦྱིན་བདག་ཁྱིམ་རྣམས་
ལ། །ཆགས་པ་སྤོང་བ་རྒྱལ་སྲས་ལག་ལེན་ཡིན།།རྩུབ་མོའི་ཚིག་གིས་
གཞན་སེམས་འཁྲུག་འགྱུར་ཞིང་། །རྒྱལ་བའི་སྲས་ཀྱི་སྤྱོད་ཚུལ་ཉམས་
འགྱུར་བས།།དེ་ཕྱིར་གཞན་གྱི་ཡིད་དུ་མི་འོང་བའི། །ཚིག་རྩུབ་སྤོང་བ་
རྒྱལ་སྲས་ལག་ལེན་ཡིན།།ཉོན་མོངས་གོམས་ན་གཉེན་པོས་བཟློག་
དཀའ་བ། །དྲན་ཤེས་སྐྱེས་བུས་གཉེན་པོའི་མཚོན་བཟུང་ནས།།ཆགས་
སོགས་ཉོན་མོངས་དང་པོ་སྐྱེས་མ་ཐག འབུར་འཇོམས་བྱེད་པ་རྒྱལ་

སྲས་ལག་ལེན་ཡིན།།མདོར་ན་གང་དུ་སྤྱོད་ལམ་ཅི་བྱེད་ཀྱང་། །རང་གི་
སེམས་ཀྱི་གནས་སྐབས་ཅི་འདྲ་ཞེས།།རྒྱུན་དུ་དྲན་དང་ཤེས་བཞིན་ལྡན་
པ་ཡིས། །གཞན་དོན་སྒྲུབ་པ་རྒྱལ་སྲས་ལག་ལེན་ཡིན།།དེ་ལྟར་བརྩོན་
པས་བསྒྲུབས་པའི་དགེ་བ་རྣམས། །མཐའ་ཡས་འགྲོ་བའི་སྡུག་བསྔལ་
བསལ་བྱའི་ཕྱིར།།འཁོར་གསུམ་རྣམ་པར་དག་པའི་ཤེས་རབ་ཀྱིས། །
བྱང་ཆུབ་བསྔོ་བ་རྒྱལ་སྲས་ལག་ལེན་ཡིན།།མདོ་རྒྱུད་བསྟན་བཅོས་
རྣམས་ལས་གསུངས་པའི་དོན། །དམ་པ་རྣམས་ཀྱི་གསུང་གི་རྗེས་
འབྲངས་ནས།།རྒྱལ་སྲསརྣམས་ཀྱི་ལག་ལེན་སུམ་ཅུ་བདུན། །རྒྱལ་སྲས་
ལམ་ལ་སློབ་འདོད་དོན་དུ་བཀོད།།བློ་གྲོས་དམན་ཞིང་སྦྱངས་པ་ཆུང་
བའི་ཕྱིར། །མཁས་པ་དགྱེས་པའི་སྡེབ་སྦྱོར་མ་མཆིས་ཀྱང་།།མདོ་དང་
དམ་པའི་གསུང་ལ་བརྟེན་པའི་ཕྱིར། །རྒྱལ་སྲས་ལག་ལེན་འཁྲུལ་མེད་
ལགས་པར་སེམས།།འོན་ཀྱང་རྒྱལ་སྲས་སྤྱོད་པ་རླབས་ཆེན་རྣམས། །
བློ་དམན་བདག་འདྲས་གཏིང་དཔག་དཀའ་བའི་ཕྱིར།།འགལ་དང་མ་
འབྲེལ་ལ་སོགས་ཉེས་པའི་ཚོགས། །དམ་པ་རྣམས་ཀྱིས་བཟོད་པར་
མཛད་དུ་གསོལ།།དེ་ལས་བྱུང་བའི་དགེ་བས་འགྲོ་བ་ཀུན། །དོན་དམ་
ཀུན་རྫོབ་བྱང་ཆུབ་སེམས་མཆོག་གིས།།སྲིད་དང་ཞི་བའི་མཐའ་ལ་མི་
གནས་པའི། །སྤྱན་རས་གཟིགས་མགོན་དེ་དང་མཚུངས་པར་ཤོག ། ཅེས་

པ་འདི་རང་གཞན་ལ་ཕན་པའི་དོན་དུ་ལུང་དང་རིགས་པ་སྨྲ་བའི་བཙུན་པ་ཐོགས་མེད་ཀྱི་དངུལ་ཆུའི་རིན་ཆེན་
ཕུག་ཏུ་སྦྱར་བའོ།།
༄༅། །ལེགས་བཤད་ལྗོན་པའི་དབང་པོ་བཞུགས་སོ། །
ན་མོ་གུ་རུ་མཉྫ་གྷོ་ཥ་ཡ། བླ་མ་མཆོག་དང་དབྱེར་མེད་པའི། །འཇམ་
པའི་དབྱངས་ལ་གུས་བཏུད་ནས། །ཐོན་མིའི་ལེགས་བཤད་སུམ་ཅུ་
པའི། །སྙིང་པོ་མདོར་བསྡུས་བཤད་པར་བྱ། །དབྱངས་ཀྱི་བྱ་བ་གསལ་
པོ་རུ། །བྱེད་པ་ཨི་ཨུ་ཨེ་ཨོ་བཞི། །གསལ་བྱེད་ཀ་སོགས་སུམ་ཅུ་
ཡིན། །ག་ང་ད་ན་བ་མ་འ། །ར་ལ་ས་རྣམས་རྗེས་འཇུག་བཅུ། །ད་དང་ས་
གཉིས་ཡང་འཇུག་སྟེ། །ད་ནི་ར་ལ་གསུམ་དང་། །ས་ནི་ག་ང་བ་མར་
འཐོབ། །ག་ད་བ་མ་འ་སྔོན་འཇུག །གོ་ངོ་དོ་ནོ་བོ་མོ་འོ། །རོ་ལོ་སོ་ཏོ་སླར་
བསྡུ་སྟེ། །རྫོགས་ཚིག་ཟླ་སྡུད་ཅེས་ཀྱང་བྱ། །དྲག་ཡོད་ཏོ་དང་མཐའ་མེད་
འོ། །གཞན་རྣམས་མིང་མཐའི་རྗེས་མཐུན་སྦྱར། །སུ་ར་རུ་དུ་ན་ལ་ཏུ། །
ལ་དོན་རྣམས་པ་བདུན་ཡིན་ཏེ། །རྣམ་དབྱེ་གཉིས་བཞི་བདུན་པ་དང་
། །
དེ་ཉིད་ཚེ་སྐབས་རྣམས་ལ་འཇུག །ས་སུ་ག་བ་དྲག་མཐར་ཏུ། །ང་ད་ན་
མ་ར་ལ་དུ། །འ་དང་མཐའ་མེད་ར་དང་རུ། །གི་ཀྱི་གྱི་འི་ཡི་ལྔ་པོ། །རྣམ་
དབྱེ་དྲུག་པ་འབྲེལ་སྒྲ་དང་། །དེ་རྣམས་ས་མཐའ་ཅན་ལྔ་ནི། །རྣམ་དབྱེ་

གསུམ་པ་བྱེད་སྒྲ་སྟེ། །སྦྱོར་ཚུལ་ན་མ་ར་ལ་གྱི། །ད་བ་ས་ཀྱི་ག་ང་གི། །
འ་དང་མཐའ་མེད་འི་དང་ཡི། །ཀྱང་ཡང་འང་གསུམ་རྒྱན་སྡུད་དེ། །ག་ད་
བ་ས་དྲག་མཐར་ཀྱང་། །ང་ན་མ་ར་ལ་མཐར་ཡང་། །འ་དང་མཐའ་མེད་
འང་དང་ཡང་། །ཏེ་དེ་སྟེ་གསུམ་ལྷག་བཅས་ཏེ། །ན་ར་ལ་ས་དྲག་མཐར་
ཏེ། །ད་དེ་ག་ང་བ་མ་འ། །མཐའ་མེད་རྣམས་ལ་ས་སྟེ་འཐོབ། །གམ་ངམ་
དམ་ནམ་བམ་མམ་འམ། །རམ་ལམ་སམ་ཏམ་འབྱེད་སྡུད་དེ། །སྦྱོར་ཚུལ་
སླར་བསྡུའི་སྐབས་དང་མཚུངས། །ར་རུ་འི་ཡི་འང་ཡང་རྣམས། །རྐང་པ་
མི་སྐོང་སྐོང་བའི་ཁྱད། །འོ་འུ་འམ་གྱི་གོང་དུ་ཚེག །མེད་དང་ཡོད་པའང་
དེ་བཞིན་ཡིན། །ནས་ལས་འབྱུང་ཁུངས་དགར་སྡུད་དེ། །འབྱུང་ཁུངས་
དངོས་ལ་གང་སྦྱར་འཐུས། །རིགས་མཐུན་འགར་ནས་མི་མཐུན་ལས། །
སྡུད་ལ་ནས་སྒྲ་ཁོ་ན་འཇུག །ཀྱེ་དང་ཀྭ་ཡི་འབོད་སྒྲ་སྟེ། །ཕལ་ཆེར་མིང་
གི་ཐོག་མར་སྦྱོར། །ནི་ནི་དགར་དང་བརྣན་པའི་སྒྲ། །དང་ནི་སྡུད་འབྱེད་
རྒྱུ་མཚན་དང་། །ཚེ་སྐབས་གདམས་ངག་ལྔ་ལ་འཇུག །མིང་གི་ཐོག་
མའི་དེ་སྒྲ་ནི། །ཐ་སྙད་འདས་པ་ཐག་པ་དང་། །རྣམས་གྲངས་གཞན་ཅན་
གཉིས་ལ་འཇུག །ཅི་ཇི་སུ་གང་སྤྱི་སྒྲ་སྟེ། །ཞིག་སྟེ་སླད་འདྲ་ཕྱིར་ལ་
ཅི། །སྙེད་སྲིད་ལྟར་བཞིན་སྐད་ལ་ཇི། །སུ་ནི་གང་ཟག་གང་ཀུན་ལའོ། །ན་
རོ་ཡོད་མེད་པ་བ་མ། །བདག་པོའི་སྒྲ་སྟེ་ག་ད་ན། །བ་མ་ས་དང་དྲག་

མཐར་པ། །ང་འ་ར་ལ་མཐའ་མེད་ལ། །བདག་སྒྲ་ཡར་གྱུར་བ་དང་ནི། །ཆ་
ལ་པ་ཉིད་སྦྱོར་བ་ལེགས། །མིང་མཐའི་པ་བའང་ཕལ་ཆེར་འདྲ། །མ་ནི་
ངེས་མེད་སྐབས་དང་སྦྱར། །མ་མི་མེད་མིན་དགག་སྒྲ་སྟེ། །མ་མི་ཐོག་མ་
མེད་མིན་འཇུག །མ་ནི་བར་གྱི་གསལ་བྱེད་ལའང་། །ཚིག་ཕྲད་ཞིང་
སོགས་ང་ན་མ། །འ་དང་ར་ལ་མཐའ་མེད་མཐར། །ཞིང་ཞེས་ཞེ་འོ་ཞེ་ན་
ཞིག །ག་ད་བ་དང་ད་དྲག་མཐར། །ཅིང་ཅེས་ཅེ་འོ་ཅེ་ན་ཅིག །ས་མཐར་
དམིགས་བསལ་ཞེས་མ་གཏོགས། །ཤིང་ཤིག་ཤེ་འོ་ཤེ་ན་འཐོབ། །འོན་
ཀྱང་ཁ་ཅིག་ལྷན་ཅིག་སོགས། །མིང་གི་ཆ་དང་མ་ནོར་གཅེས། ། རྐྱང་པ་
འཕུལ་ལ་འ་མཐའ་དགོས། །གུག་སྐྱེད་བརྩེགས་འདོགས་ཅན་ལ་སྤང་། །
ལྷུག་པའི་དོན་མང་མིང་མཚམས་དང་། །དོན་འབྲིང་འབྱེད་དང་དོན་ཉུང་
རྫོགས། །ཚིགས་བཅད་ག་མཐར་ཆིག་ཤད་བྱ། །རྫོགས་ཚིག་མཐའ་ཅན་
ལྷུག་པ་དང་། །ཚིགས་བཅད་རྐང་མཐར་ཉིས་ཤད་འཐོབ། །དོན་ཚན་ཆེན་
མོ་རྫོགས་པ་དང་། །ལེའུ་མཚམས་སུ་བཞི་ཤད་དགོས། །ང་ཡིག་མ་
གཏོགས་ཡིག་ཤད་དབར། །ཚེག་མེད་དེ་སོགས་ཞིབ་ཏུ་འབད། །ཚིག་
གི་ལོ་མས་མ་བསྒྲིབས་ཤིང་། །དོན་གྱི་འབྲས་བུ་གཡུར་ཟ་བའི། །ལེགས་
བཤད་ལྗོན་པའི་དབང་པོ་འདི། །དབྱངས་ཅན་གྲུབ་པའི་རྡོ་རྗེས་སྤེལ། ། །
ཤུབྷཾ།། །།

༈སུམ་ཅུ་པ་སྦྱང་བར་མཁོ་བའི་མཚན་ཉིད་འགལ།
ཡི་གེ་དང་། མིང་། ཚིག བརྗོད་པ་བཞི།
༡༽ མིང་ཚིག་གཉིས་ཀྱི་རྩོམ་གཞིར་གྱུར་པའི་སྐད་གདངས། ཡི་
གེའི་མཚན་ཉིད། །
༢༽ དོན་གྱི་ངོ་བོ་ཙམ་སྟོན་པའི་རྗོད་བྱེད། མིང་གི་མཚན་ཉིད།
༣༽ དོན་གྱི་ངོ་བོ་དང་ཁྱད་པར་ཙམ་སྟོན་པའི་རྗོད་བྱེད། ཚིག་
གི་མཚན་ཉིད།
༤༽ དོན་གྱི་བརྗོད་བྱ་ཞིག་རྫོགས་པར་སྟོན་པའི་རྗོད་
བྱེད། བརྗོད་པའི་མཚན་ཉིད།
ཕྲད་དང་། རྣམ་དབྱེ།
༡༽ མིང་ཚིག་བརྗོད་པ་གང་རུང་དང་སྦྱར་བའི་བརྗོད་དོན་གསལ་
བྱེད་ཀྱི་རྐྱེན། ཚིག་ཕྲད་ཀྱི་མཚན་ཉིད།
༢༽ ཚིག་གི་བརྗོད་དོན་སྔ་ཕྱི་གཉིས་མ་འདྲེས་པར་འབྱེད་པའི་

ཕྲད། རྣམ་དབྱེའི་མཚན་ཉིད།
ཚིག་ཕྲད་བཅུ།
༡༽ སྐབས་བབ་ཀྱི་ཚིག་མཐའ་བསྡུ་བའི་ཨོ་ལྡན་གྱི་ཕྲད། སླར་
བསྡུའི་མཚན་ཉིད། །
༢༽ བརྗོད་དོན་སྔ་ཕྱི་མཐུན་མི་མཐུན་སྟོན་པའམ་དོན་གཞན་ཞིག་
སྡུད་པར་སྟོན་པའི་ཕྲད། རྒྱན་སྡུད་ཀྱི་མཚན་ཉིད།
༣༽ བརྗོད་དོན་ལྷག་མ་ཞིག་འདྲེན་པའི་ཕྲད། ལྷག་བཅས་ཀྱི་མཚན་
ཉིང། །
༤༽ གཞི་གཅིག་ལས་དུ་མར་དགར་བའམ་དུ་མ་གཅིག་ཏུ་དྲིལ་བར་
སྟོན་པའི་ཕྲད། འབྱེད་སྡུད་ཀྱི་མཚན་ཉིད། །
༥༽ དགར་བརྣན་གང་རུང་ལ་འཇུག་པའི་ཨི་ལྡན་གྱི་ཕྲད། ནི་སྒྲའི་
མཚན་ཉིད།
༦༽ སྡུད་འབྱེད་རྒྱུ་མཚན་ཚེ་སྐབས་གདམས་ངག་ལྔ་པོར་སྐབས་
ཐོབ་བཞིན་འཇུག་པའི་ཕྲད། དང་སྒྲའི་མཚན་ཉིད།
༧༽ ཞེན་དོན་འདས་པར་དམིགས་བཀར་ནས་གོ་བའི་ཨེ་ལྡན་གྱི་
ཕྲད། དེ་སྒྲའི་མཚན་ཉིད། །

༨༽ དམིགས་སུ་མི་འཛིན་པར་སྤྱི་ལ་གོ་བའི་ཕྲད། སྤྱི་སྒྲའི་མཚན་
ཉིད།།
༩༽ ལས་གང་ཞིག་ལ་དབང་འབྱོར་བ་ལྟ་བུར་སྟོན་པའི་
ཕྲད། བདག་སྒྲའི་མཚན་ཉིད། །
༡་༽ རིགས་དང་བྱ་བ་ཡོན་ཏན་ལས་གང་རུང་ཞིག་དགག་པའི་
ཕྲད། དགག་སྒྲའི་མཚན་ཉིད།
༡༡༽ རྣམ་དབྱེ་གཉིས་བཞི་བདུན་པ་དེ་ཉིད་ཚེ་སྐབས་ལྔ་གང་རུང་ལ་ལ་
དང་འཇུག་པ་མཚུངས་པའི་ཕྲད། ལ་དོན་གྱི་མཚན་ཉིད།
རྣམ་དབྱེ་བརྒྱད།
༡༽ དོན་གྱི་ངོ་བོ་ཙམ་སྟོན་པའི་མིང་། དང་པོ་ངོ་བོ་ཙམ་བརྗོད་པའི་
མཚན་ཉིད།
༢༽ བྱ་ཡུལ་ཞིག་ལ་བྱ་བ་ཞིག་བྱས་ཙམ་སྟོན་པའི་ལ་
དོན། གཉིས་པ་ལས་སུ་བྱ་བའི་མཚན་ཉིད།
ལས་དང་བྱ་བ་དབྱེར་མེད་དུ་སྟོན་པའི་ལ་དོན།
གཉིས་པའི་ནང་ཚན་དེ་ཉིད་ཀྱི་མཚན་ཉིད། །
༣༽ བྱེད་པོ་ཞིག་གིས་བྱ་བ་ཞིག་བྱས་པར་སྟོན་པའི་

ཕྲད། གསུམ་པ་བྱེད་སྒྲའི་མཚན་ཉིད།
༤༽ བྱ་ཡུལ་ཞིག་གམ་དེ་འབྲེལ་གྱི་ལས་ཞིག་ལ་ཕན་ཐོགས་པའི་བྱ་
བ་ཞིག་བྱས་པར་སྟོན་པའི་ལ་དོན། བཞི་པ་དགོས་ཆེད་ཀྱི་མཚན་
ཉིད། །
༥༽ གང་ལས་གང་ཞིག་འབྱུང་བར་སྟོན་པའི་ཕྲད། ལྔ་པ་འབྱུང་
ཁུངས་ཀྱི་མཚན་ཉིད།
༦༽ བརྗོད་དོན་སྔ་ཕྱི་གཉིས་ཁྱད་གཞི་དང་ཁྱད་ཆོས་སུ་འབྲེལ་བར་
སྟོན་པའི་ཕྲད། དྲུག་པ་འབྲེལ་སྒྲའི་མཚན་ཉིད།
༧༽ རྟེན་གང་ལ་གང་ཞིག་ཡོད་པ་ཙམ་སྟོན་པའི་ལ་དོན། བདུན་པ་
རྟེན་གནས་ཀྱི་མཚན་ཉིད།
བྱ་བ་ཞིག་བྱེད་པའི་དུས་ཚོད་སྟོན་པའི་ལ་དོན། བདུན་པའི་ནང་ཚན་
ཚེ་སྐབས་ཀྱི་མཚན་ཉིད།
༨༽གཞན་ལ་སྐད་གཏོང་བའི་ཚེ་ཆེད་དུ་སྤྱོད་པའི་ཕྲད། བརྒྱད་པ་འབོད་
སྒྲའི་མཚན་ཉིད།
སྤྱི་ལོ་༢༠༡༠ཟླ་༦ཚེས་༨ཉིན་གློ་བུར་དུ་དགོས་མཁོ་དང་བསྟུན་བྲིས་པས་ད་དུང་འགྲིག་མིན་བརྟགས་དགོས།
དགེ་འདུན་རབ་རྒྱས་ཀྱིས།

༄༅། །རྟགས་ཀྱི་སྙིང་པོའི་དོན་མདོ་ཙམ་བརྗོད་པ་དཀའ་
གནད་གསལ་བའི་མེ་ལོང་ཞེས་བྱ་བ་
བཞུགས་སོ།།
ན་མོ་མཉྫ་ཤྲཱི་ཡེ། རྒྱལ་ཀུན་མཁྱེན་པའི་ཡེ་ཤེས་དཔྱིད།། གཞོན་ནུའི་
གཟུགས་ཀྱི་རྣམ་རོལ་བ།། རྗེ་བཙུན་བརྟན་པའི་འཁོར་ལོ་དང༌།། དབྱེར་
མེད་བླ་མའི་ཞབས་བཏུད་ནས།། མཁས་མཆོག་ཐོན་མིའི་ཐུགས་མཚོ་
ལས།། བྱུང་བའི་བརྡ་སྤྲོད་ཕྱི་མོ་མཆོག རྟགས་ཀྱི་འཇུག་པའི་སྙིང་པོའི་
དོན།། མདོར་བསྡུས་ཚིག་གིས་གསལ་བར་བྱ།། སྤྱིར་ན་དབྱངས་མོ་
གསལ་བྱེད་ཕོ།། དེ་ཕྱིར་ཀཱ་ལི་སུམ་ཅུ་པོ།། ཕོ་ཡི་ཡི་གེ་འབའ་ཞིག་ལ།།
ནང་གསེས་སྡེ་ཚན་ལྔར་དབྱེ་སྟེ།། ཀ་ཅ་ཏ་པ་ཙ་རྣམས་ཕོ།། ཁ་ཆ་ཐ་ཕ་ཚ་
མ་ནིང་།། ག་ཇ་ད་བ་ཛ་ཝ་ཞ།། ཟ་འ་ཡ་ཤ་ས་རྣམས་མོ།། ང་ཉ་ན་མ་ཤིན་
ཏུ་མོ།། ར་ལ་ཧ་ཨ་མོ་གཤམ་སྟེ།། ཨ་ནི་མཚན་མེད་ཅེས་ཀྱང་བྱ།། སྔོན་
འཇུག་ལྔ་ཡི་བ་ཡིག་ཕོ།། ག་ད་མ་ནིང་འ་མོ་ཡིག མ་ནི་ཤིན་ཏུ་མོ་ཡིན་
ནོ།། དེ་རྣམས་གང་ལ་གང་འཇུག་ན།། ཕོ་ཡིག་བ་ནི་ཀ་ཅ་ཏ། ཙ་ག་ང་ཇ་

ཉ་ད་ན།། ཛ་ཞ་ཟ་ར་ཤ་སར་འཇུག མ་ནིང་ག་ནི་ཅ་ཏ་ཙ།། ཉ་ད་ན་ཤ་ཟ་ཡ་
ཤ ། སར་འཇུག་མ་ནིང་ད་ཡིག་ནི།། ཀ་པ་ག་བ་ང་མར་འཇུག ། མོ་
ཡིག་འ་ནི་ག་ཇ་ད།། བ་ཛ་ཁ་ཆ་ཐ་ཕ་ཚར།། ཤིན་ཏུ་མོ་ཡི་མ་ཡིག་ནི།། ཁ་
ཆ་ཐ་ཚ་ག་ཇ་ད།། ཛ་ང་ཉ་ན་རྣམས་ལ་འཇུག ། ཇི་ལྟར་འཇུག་པར་བྱེད་
ཅེ་ན།། ཕོ་ནི་སྒྲ་རྩོལ་དྲག་པར་འཇུག ། མ་ནིང་རན་པར་འཇུག་པ་ཡིན།།
མོ་ནི་ཞན་པའི་ཚུལ་གྱིས་ཏེ།། ཤིན་ཏུ་མོ་ནི་མཉམ་པས་སོ།། ཅི་ཕྱིར་
འཇུག་པར་བྱེད་ཅེ་ན།། ཐོག་མར་འདི་ལྟར་ཤེས་དགོས་ཏེ། ལས་གང་
ཞིག་ལ་བྱེད་པ་པོ།། གཞན་དང་དངོས་སུ་འབྲེལ་བ་ཡི།། དབང་དུ་བྱས་
ནས་བྱེད་པོ་དང༌།། དེ་ཡི་བྱེད་པ་གཉིས་པོ་ནི།། དངོས་པོ་བདག་ཡིན་བྱ་
ཡུལ་དང་།། བྱ་བ་གཉིས་པོ་དངོས་པོ་གཞན།། དེ་བཞིན་བྱེད་པ་པོ་གཞན་
དང་།། དངོས་སུ་འབྲེལ་མིན་ཇི་ལྟར་ཡང་།། བྱ་བ་བྱས་ཟིན་འདས་པ་
དང༌།། བྱ་བ་བྱེད་འགྱུར་མ་འོངས་དང་།། བྱེད་བཞིན་པ་ནི་ད་ལྟ་བ།། དེ་
ཕྱིར་དུས་གསུམ་དབྱེ་བས་ནི། བྱེད་ལས་དང་འབྲེལ་ངག་གི་ནི།། སྦྱོར་
བ་ཀུན་ལ་ཁྱབ་པ་ཡིན།། བདག་གཞན་དབྱེ་བས་དེ་ཙམ་དུ།། ཁྱབ་པ་མིན་
ཡང་བྱེད་པོ་དང༌། བྱ་ཡུལ་བསྡུ་ཕྱིར་དབྱེ་བ་དེ།། མཛད་ནས་བདག་
གཞན་དང་འབྲེལ་བའི།། བྱ་བྱེད་རྣམས་ཀྱང་དེ་ཁོངས་བསྡུས།། དེས་ན་

དུས་གསུམ་དུ་དབྱེ་བ།། བདག་གཞན་དབྱེ་བས་མ་ཁྱབ་པ།། བསྡུ་བའི་
དོན་དུ་ཤེས་དགོས་པར།། གསུངས་ཀྱང་སྔོན་འཇུག་འ་ཡིག་སྐབས།།
བྱེད་ལས་ཙམ་དང་འབྲེལ་བ་ཡི།། དངོས་པོ་བདག་ལའང་འཇུག་པ་
མཐོང་།། དེ་ལྟར་ངོས་ནས་ཕོ་ཡིག་བ།། བསྒྲུབས་སོ་ལྟ་བུ་འདས་པ་
དང་།བསྒྲུབ་བྱའི་ལྷ་དང་བསྒྲུབ་པར་བྱ།། ཞེས་སོགས་དངོས་པོ་གཞན་
ལ་འཇུག ། མ་ནིང་ག་ད་གཉིས་པོ་ནི།། གཅོད་པ་པོ་དང་གཅོད་པར་
བྱེད།། གཅོད་པར་འགྱུར་དང་དཀྲི་བ་པོ།། དཀྲི་བར་བྱེད་དང་དཀྲི་བར་
འགྱུར།། ཞེས་སོགས་དངོས་པོ་བདག་དོན་དང་།། གཅད་བྱའི་ཤིང་དང་
གཅོད་པར་བྱ།། དཀྲི་བྱའི་སྣལ་མ་དཀྲི་བར་བྱ།། ཞེས་སོགས་དངོས་པོ་
གཞན་དོན་དང་།། གཅོད་བཞིན་པ་དང་དཀྲི་བཞིན་པ།། ཞེས་སོགས་ད་
ལྟ་བསྒྲུབ་ཆེད་འཇུག མོ་ཡིག་འ་ནི་འཆད་པ་པོ།། འཆད་པར་བྱེད་དང་
འཆད་པར་འགྱུར།། ཞེས་སོགས་དངོས་པོ་བདག་དངོས་དང་།། འགྲོ་བ་
པོ་དང་འགྲོ་བར་བྱེད།། ཅེས་སོགས་བདག་དོན་ཕལ་བ་དང་།། འཁྱིལ་ལོ་
ཞེས་སོགས་ད་ལྟ་དང༌།། འཁྱིལ་བར་འགྱུར་སོགས་མ་འོངས་འཇུག །
ཤིན་ཏུ་མོ་ཡི་མ་ཡིག་ནི།། བདག་གཞན་དུས་གསུམ་མཉམ་པར་འཇུག །
འོན་ཀྱང་བྱེད་པོ་གཞན་དངོས་དང༌།། འབྲེལ་བའི་འདས་ལ་འའི་སྔོན་
འཇུག ། མེ ད་ལྟ་བ་ལ་བའི་སྔོན་འཇུག ། ཉུང་ཞིང་མགོ་ཅན་ད་ལྟ་བར།།

བས་འཕུལ་མེད་པར་ངེས་པ་ཙམ།། གཞན་ཡང་བས་འཕུལ་ཅན་ཕལ་
ཆེར།། བྱེད་པ་པོ་ནི་ད་ལྟ་དང་།། བྱ་ཡུལ་མ་འོངས་པར་བསྡུས་ནས།།
འདས་ལ་བས་འཕུལ་ཡང་འཇུག་ཡོད།། ད་ལྟ་བ་ལ་གཉིས་ཀ་མེད།། མ་
འོངས་འཕུལ་ཡོད་ཡང་འཇུག་མེད།། སྐུལ་ཚིག་འཕུལ་མེད་ཡང་འཇུག་
ཡོད།། སྐབས་འགར་འདས་དང་སྐུལ་ཚིག་ལ།། ས་རྐྱང་སྦྱར་བས་འཐུས་
པའང་ཡོད།། རྗེས་འཇུག་ཡི་གེ་བཅུ་པོ་ཡི།། ག་ད་བ་ས་བཞི་རྣམས་ཕོ།།
ང་མ་འ་གསུམ་མོ་ཡིན་ཅིང་།། ན་ར་ལ་གསུམ་མ་ནིང་སྟེ།། མིང་གཞིའི་ཡི་
གེ་ཀུན་ལ་འཇུག ། ཇི་ལྟར་འཇུག་ཚུལ་གཉིས་ཡིན་ཏེ། ། དང་པོ་སྒྲ་ཡི་
འཇུག་ཚུལ་ནི།། ཕོ་ཡི་ག་ཡིག་ཡང་འཇུག་ཅན།། སྐྱེས་བུ་རབ་དང་པོ་
ཡིག་བ།། ཡང་འཇུག་ཅན་ནི་སྐྱེས་བུ་འབྲིང་།། ག་བ་ཡང་འཇུག་མེད་པ་
དང༌།། ད་སའི་མཐའ་ཅན་མཐའ་མ་སྟེ།། དྲག་པ་པོ་ལའང་ནང་གསེས་
ཀྱིས།། དྲག་ཞན་བར་མ་གསུམ་དུ་དབྱེ།། དེ་བཞིན་ཞན་པ་མོ་ལ་ཡང་།།
ནང་གསེས་དྲག་ཞན་གཉིས་དབྱེ་སྟེ།། ང་མ་ཡང་འཇུག་ཅན་མོ་དང་།། ང་
མ་ཡང་འཇུག་མེད་པ་དང་།། འ་མཐའ་ཅན་རྣམས་ཤིན་ཏུ་མོ།། བར་མ་མ་
ནིང་ན་ར་ལ།། ཡང་འཇུག་ཡོད་དམ་མེད་ཀྱང་རུང་།། མིང་གཞི་ཕོ་ཡིག་
མཐར་ཡོད་དང་།། མིང་གཞི་མ་ནིང་རྗེས་སུ་ནི།། ཡང་འཇུག་དང་བཅས་
ཞུགས་པ་ན།། དྲག་དང་ཕྲད་པས་དྲག་པར་འགྱུར།། མིང་གཞི་མོ་ཡིག་

རྗེས་སུ་ནི། ཡང་འཇུག་མེད་པར་ཞུགས་པ་ན།། ཞན་དང་ཕྲད་པས་ཞན་
པར་འགྱུར།། དེ་གཉིས་འགྱུར་བ་མ་ནིང་ཡིན།། མིང་གཞི་མོ་ཡིག་རྗེས་
སུ་ནི།། ཡང་འཇུག་དང་བཅས་ཞུགས་པ་ན།། དྲག་ཞན་གཉིས་ཀའི་ཆ་
ལྡན་ཕྱིར།། མཚན་གཉིས་མ་ནིང་ཞེས་སུ་གྲགས།། མིང་གཞི་མ་ནིང་རྗེས་
སུ་ནི།། ཡང་འཇུག་མེད་པར་ཞུགས་པ་ན།། དྲག་ཞན་གང་དུའང་མི་
འགྱུར་བས།། མཚན་མེད་མ་ནིང་ཞེས་སུ་འདོད།། གཉིས་པ་དོན་ལ་
གཉིས་ཡོད་པའི།། སྔ་མ་གང་ལྟར་འགྱུར་བ་ནི།། རྗེས་འཇུག་གང་ལ་
ཞུགས་པ་ཡི།། མིང་དེས་བདག་གཞན་སོགས་གང་སྟོན།། པལ་ཆེར་མིང་
དེའི་སྔོན་འཇུག་གི། ནུས་པར་སྦྱར་ནས་རྟོགས་པར་བྱ།། ཕྱི་མ་ཇི་ལྟར་
འགྱུར་བ་ནི།། རྗེས་འཇུག་ཕོ་ཡིས་ཕོ་ཡིག་གི། མིང་མཐའ་གཞན་དྲང་དེ་
བཞིན་དུ།། མོ་ཡིས་མོ་ཡི་མིང་མཐའ་དང༌།། མ་ནིང་གིས་ནི་མ་ནིང་དྲང་།།
དེ་རྣམས་རྟགས་མཚུངས་འདྲེན་ཚུལ་ཏེ།། བརྗོད་བདེ་འདྲེན་པའང་ཤིན་
ཏུ་མང་།། གཞན་ཡང་མིང་མཐའ་དེ་ཉིད་ཀྱིས།། རྟགས་མཚུངས་པའམ་སྒྲ་
མཐུན་པར།། རྣམ་དབྱེ་བརྒྱད་དང་སླར་བསྡུ་སོགས།། སྔ་མའི་ཤུགས་
དང་མཐུན་པར་འདྲེན།། དེ་དག་ནང་གསེས་གང་འཇུག་ནི།། རྣམ་
དབྱེའམ་ཕྲད་བཅས་མིང་ཚིག་དེའི།། མཐར་སྦྱར་མིང་དོན་ལས་ཤེས་བྱ།།

དེ་ཡང་ཆོས་རྣམས་ངོ་བོ་ཙམ།། བརྗོད་པ་རྣམ་དབྱེ་དང་པོ་སྟེ། དཔེར་ན་
བུམ་པ་ཀ་བ་བཞིན།། གསལ་བྱེད་བོད་ཀྱི་སྐད་ལ་ཉུང་།། ལས་དང་བྱ་
ཡུལ་དོན་གཅིག་སྟེ།། དེ་ལྟའི་བྱ་བའི་ཡུལ་ཞིག་ལ།། བྱ་བ་བྱས་པར་སྟོན་
པ་ལ།། གཉིས་པ་ལས་སུ་བྱ་བ་དང་།། གཉིས་པའི་ནང་ཚན་དེ་ཉིད་དང་།།
བཞི་པ་དགོས་ཆེད་གསུམ་འདྲ་ཡང་།། བྱ་བ་བྱས་པས་བྱ་བའི་ཡུལ།། དེ་
འམ་དེ་དང་འབྲེལ་བ་ལ།། ཕན་ཐོགས་མེད་ན་གཉིས་པ་སྟེ། དཔེར་ན་
ཤར་དུ་འགྲོ་ལྟ་བུ།། ཕན་ཐོགས་ཡོད་ན་བཞི་པ་སྟེ།། དཔེར་ན་སློང་ལ་
སྦྱིན་ལྟ་བུ།། ཕན་ཐོགས་མེད་ཀྱང་བྱ་ཡུལ་དང་།། བྱ་བ་ངོ་བོ་གཅིག་ཡིན་
ན།། གཉིས་པའི་ནང་ཚན་དེ་ཉིད་དེ། དཔེར་ན་ལྷ་རུ་གསལ་ལྟ་བུ།། གོང་
ཞིག་གང་ལ་བརྟེན་པའམ།། གནས་དང་ཡོད་པའི་དོན་ཙམ་ལས།། བྱ་བ་
གཏན་ནས་མི་བྱེད་ན།། རྣམ་དབྱེ་བདུན་པ་གནས་གཞི་སྟེ། དཔེར་ན་
སྟེང་དུ་མི་ཡོད་ལྟར།། ཚེ་སྐབས་གཉིས་དང་དོན་འདྲ་ན།། བདུན་པའི་ནང་
ཚན་ཚེ་སྐབས་ཏེ། དཔེར་ན་མཆུ་ཟླ་ཤར་བ་ན།། ཆོ་འཕྲུལ་དུས་ཆེན་
ཚུགས་ལྟ་བུ།། རྣམ་དབྱེ་གཉིས་བཞི་བདུན་པ་དང་།། དེ་ཉིད་ཚེ་སྐབས་
གསལ་བྱེད་སྒྲ།། སུ་ར་རུ་དུ་ན་ལ་ཏུ།། ཡིན་ཞིང་ཕལ་ཆེར་ལ་སྒྲ་དང་།།
མཐུན་པས་ལ་དོན་རྣམ་དབྱེའང་ཟེར།། འོན་ཀྱང་ན་ལ་དེ་ཉིད་ལ།། མི་
འཇུག་སྨྲ་བའི་སྒོ་ལས་གསུངས།། རྣམ་དབྱེ་གང་ལ་སྦྱོར་ཡུལ་དེས།། ཉེ་

འགྱངས་གང་དུ་བྱ་བ་ཞིག བྱས་ན་གསུམ་པ་བྱེད་སྒྲ་སྟེ། དཔེར་ན་
བདག་གིས་བཤད་ལྟ་བུ།། བྱ་བ་གཏན་ནས་མི་བྱེད་པར།། སྔ་ཕྱི་འབྲེལ་
བྱེད་ཙམ་སྟོན་ན།། རྣམ་དབྱེ་དྲུག་པ་འབྲེལ་སྒྲ་སྟེ། དཔེར་ན་བདག་གི་
མིག་ལྟ་བུ།། རྣམ་དབྱེ་གསུམ་དྲུག་གསལ་བྱེད་སྒྲ།། ས་མཐའ་ཡོད་དང་
མེད་པ་ཡི།། གི་ཀྱི་གྱི་འི་ཡི་ལྔ་ཡིན།། གང་ཞིག་གང་ལས་བྱུང་བའམ།།
བྱེ་དང་ལྷུང་བའི་དོན་ལྡན་ན།། རྣམ་དབྱེ་ལྔ་པ་འབྱུང་ཁུངས་ཏེ། དཔེར་ན་
ཞལ་ནས་ཐོས་ལྟ་བུ།། གསལ་བྱེད་སྒྲ་ནི་ནས་ལས་ཏེ། དགར་དང་སྡུད་
པའང་ལྔ་པར་གཏོགས།། གཞན་ཡང་ཚིག་དོན་གོང་འོག་ཏུ།། བསྡུ་རྒྱུ་
ཡོད་ན་སྡུད་པའི་སྒྲ།། དང་དང་ཀྱང་ཡང་འང་སོགས་སྦྱོར།། རྣམ་གྲངས་
དུ་མས་དོན་བསྐྱར་ན།། འབྱེད་སྡུད་སྒྲ་འཇུག་དགག་པ་དང་།། བདག་དོན་
ཡོད་ན་ཐོག་མཐའ་རུ།། པ་སྡེའི་རྟགས་རྣམས་ཅི་རིགས་འཇུག རྒྱན་དུ་
གྱུར་པའི་ཚིག་ཕྲད་ཀྱང༌།། དོན་ལ་སྙེགས་པ་ཡོད་ན་སྦྱོར།། དེ་བཞིན་
བསྟན་བྱ་ལྷ་ཡོད་ན།། ལྷག་བཅས་སྒྲ་སྦྱོར་ཚིག་དོན་ནི།། རྫོགས་ན་སླར་
བསྡུའི་སྒྲ་རྣམས་སྦྱོར།། དགོས་པ་ཅིའི་ཕྱིར་འཇུག་ཅེ་ན།། མོ་ཡིག་
དབྱངས་དང་མི་ལྡན་ན།། ཕོ་ཡིག་གསལ་བྱེད་བརྗོད་མི་ནུས།། དེ་ཕྱིར་
དབྱངས་ལྔ་བཞེད་པ་བདེ། ཕོ་ཡིག་དབྱངས་ལྡན་དེ་དག་ལའང་།། རྗེས་
འཇུག་བཅུ་པོ་མ་ཞུགས་ན།། དོན་གྱི་ངོ་བོ་ཙམ་སྟོན་པའི།། མིང་དང་དོན་

གྱི་ཁྱད་པར་རྣམས།། སྟོན་པའི་ཚིག་དང་དོན་ལྡན་པའི།། ངག་གི་བརྗོད་
པ་ཡོད་མིན་ཏེ། ཡི་གེའི་ཁུངས་ནས་མིང་དབྱུང་ཞིང༌།། མིང་གི་ཁོངས་
ནས་ཚིག་ཕྱུང་ནས།། ཚིག་གིས་དོན་རྣམས་སྟོན་པས་སོ།། མིང་ཚིག་
བརྗོད་པ་མེད་ན་ནི།། མཐུན་མོང་མཐུན་མོང་མ་ཡིན་པའི།། ཤེས་བྱ་སྟོན་
པའང་མེད་པར་འགྱུར།། དེ་ཕྱིར་འཕགས་ཡུལ་མཁས་རྣམས་ཀྱི།། རྗེས་
སུ་འབྲངས་ནས་གསུངས་པ་འདི།། སྐྱེ་བོ་ཀུན་གྱིས་རྟོགས་གྱུར་
ཅིག །ཚིག་གི་སྒྲ་ཙམ་འདྲ་ན་ཡང༌།། དོན་ལ་ཁྱད་པར་ཤིན་ཏུ་ཆེ།། དེ་
ཕྱིར་བརྡ་དག་ལ་བརྟེན་ནས།། མ་ནོར་དོན་རྣམས་འཚོལ་བ་གཅེས།། དོན་
ལ་མི་རྨོངས་རྨོངས་པ་ཡང་།། ལུགས་འདིར་མཁས་མིན་གྱིས་བྱེད་དེ།།
སྒྲ་ཤེས་དོན་ལ་མི་རྨོངས་ཞེས།། མཁས་པའི་གསུང་ལ་ཡོངས་སུ་
གྲགས།། འདི་ལ་མ་སྦྱོང་རྨོངས་ཚོད་ཀྱིས།། འཆད་རྩོད་རྩོམ་པའི་གྲལ་
ཞུགས་པ།། ཝ་སྐྱེས་སེང་ལྤགས་གྱོན་པ་བཞིན།། ནམ་ཞིག་རྗེས་ངན་
གསལ་བར་འགྱུར།། དེ་ཕྱིར་བློ་གསལ་དོན་གཉེར་རྣམས།། རྟགས་
འཇུག་དཀའ་གནད་གཟུགས་བརྙན་ཀུན།། གསལ་བར་འཆར་བའི་མེ་
ལོང་འདིར།། ལ་འུར་གཟིགས་མོར་སྤྱོན་དང་ཀྱེ།། འདི་ལ་ནོངས་པའི་
ཚོགས་འཆིས་ན།། གཟུར་གནས་མཁས་པའི་སྤྱན་སྔར་འཆགས།། ཅུང་
ཟད་འབད་ལས་ཐོབ་པའི་དགེས།། ཀུན་གྱི་འདི་དོན་རྟོགས་པར་ཤོག

ཅེས་རྟོགས་ཀྱི་འཇུག་པའི་སྙིང་པོའི་དོན་མདོ་ཙམ་བརྗོད་པ་དཀའ་གནད་གསལ་བའི་མེ་ལོང་ཞེས་བྱ་བ་འདི་
ནི།རང་གི་སློབ་བུ་རྗེས་དྲུངས་སངས་རྒྱས་རྒྱ་མཚོ་དང་དོན་གྲུབ་ཕུན་ཚོགས་གཉིས་ཀྱི་དགོས་ཚུལ་ལྟར།
མཁས་མཆོག་སི་ཏུ་པཎ་ཆེན་དང་ཐམས་ཅད་མཁྱེན་པ་དྷརྨ་བྷ་དྲ་དཔལ་བཟང་པོའི་བཞེང་པ་དང་མཐུན་པར་
དབྱངས་ཅན་གྲུབ་པའི་རྡོ་རྗེས་སྦྱར་བའོ།། །།
༄༅། །དག་པར་བྱེད་པའི་སྡེབ་སྦྱོར་རིན་ཆེན་རྒྱ་མཚོ་ཞེས་
བྱ་བ་བཞུགས་སོ།།
ས་པཎ་ཀུན་དགའ་རྒྱལ་མཚན་གྱིས་བརྩམས།
སྤྱིར་ན་བོད་ཀྱི་ཡི་གེ་ལ། །དབྱངས་དང་གསལ་བྱེད་གཉིས་སུ་དབྱེ། །
དབྱངས་ཡིག་ཨི་ཨུ་ཨེ་ཨོ་བཞི། །གསལ་བྱེད་ཀ་སོགས་སུམ་ཅུ་
ཡིན། །གསལ་བྱེད་ཡི་གེ་སུམ་ཅུ་ལས། །རྗེས་འཇུག་ཡི་གེ་བཅུ་དབྱུང་
ལ། །དེ་ལས་སྔོན་འཇུག་ལྔ་དབྱུང་བྱ། །ག་ད་བ་མ་འ་སྔོན་འཇུག །ག་ང་
ད་ན་བ་མ་འ། །ར་ལ་ས་རྣམས་རྗེས་འཇུག་སྟེ། །ད་ནི་ན་ར་ལ་གསུམ་
དང་། །ས་ནི་ག་ང་བ་མར་ཐོབ། །སུ་རུ་ར་དུ་ན་ལ་ཏུ། །ལ་དོན་རྣམ་པ་
བདུན་དུ་འདོད། །ས་སུ་ག་བ་ད་དྲག་ཏུ། །ང་ད་ན་མ་ར་ལ་དུ། །འ་དང་

མཐའ་མེད་ར་དང་རུ། །གི་གྱི་ཀྱི་འི་ཡི་ལྔ་པོ། །རྣམ་དབྱེ་དྲུག་པ་འབྲེལ་སྒྲ་
དང་། །དེ་རྣམས་ས་མཐའ་ཅན་ལྔ་ནི། །རྣམ་དབྱེ་གསུམ་པ་བྱེད་པའི་
སྒྲ། །སྦྱོར་ཚུལ་ན་མ་ར་ལ་གྱི། །ད་བ་ས་ཀྱི་ག་ང་གི། །འ་དང་མཐའ་མེད་
འི་དང་ཡི། །ཀྱང་འང་ཡང་གསུམ་རྒྱན་སྡུད་དེ། །ག་ད་བ་ས་ད་དྲག་
མཐར། །ང་ན་མ་ར་ལ་མཐར་ཡང་། །འ་དང་མཐའ་རྟེན་མེད་པའི་
མཐར། །འང་དང་ཡང་གཉིས་སྐབས་བསྟུན་སྦྱོར། །དེ་ཏེ་སྟེ་གསུམ་ལྷག་
བཅས་ཏེ། །ན་ར་ལ་གསུམ་དྲག་མཐར་ཏེ། །ད་དེ་ག་ང་བ་མ་འ། །མཐའ་
མེད་རྣམས་ལ་ས་སྟེ་འཐོབ། །ཕྲད་དང་རྣམ་དབྱེ་ལ་རྨོངས་ན། །སྡེབ་
ལེགས་ཚིག་ཕྲེང་སྤེལ་ནུས་མིན། །དེ་ཕྱིར་བརྡ་སྤྲོད་གཞུང་དོན་ལ། །
བརྩོན་པ་དྲག་པོས་སློབ་པར་འཚལ། །ཀ་ར་ཀུ་ཤུའི་ཞལ་ཟས་དང་། །ཀ་
བ་ཀོ་བ་ཀ་རྐྱང་ཡིན། །སྐོར་བ་སྐོར་དང་སྐོར་༼དཀོར་༽མཛོད་དང་། །
ས་མཐར་སྐོར་བ་ས་སྐོར་ཡིན། །རྒྱལ་བའི་སྐུ་ནི་ས་སྐུ་ལ། །རྐུན་མ་དག་
ནི་ར་རྐུ་ཡིན། །ཀུ་ཅོ་བྱེད་པ་ཀུ་རྐྱང་ལ། །ལྐུགས་པ་དག་ནི་ལ་ལྐུགས་
ཡིན། །བཀྲ་ཤིས་ཚོན་བཀྲ་བ་བཀྲ་ལ། །མགོ་བོའི་སྐྲ་ནི་ས་སྐྲ་ཡིན། །
མགོ་འཇུག་མགོ་ནི་མ་མགོ་ལ། །ནད་སོགས་འགོ་བ་འ་འགོ་ཡིན། །དུས་
ཚོད་སྔ་བ་ས་སྔ་ལ། །ཐུགས་ལ་མངའ་བ་མ་མངའ་ཡིན། ། བརྡུང་བྱའི་རྔ་
ནི་ར་རྔ་ལ། །གྲངས་ཀྱི་ལྔ་ནི་ལ་ལྔ་ཡིན། །གོང་མས་མངགས་པ་མ་

མངགས་ལ། །སྔགས་འདྲེན་པ་དང་སྔགས་པ་རྣམས། །ས་སྔགས་ཡིན་
པས་ཤེས་པར་བྱ། །གོང་མའི་དྲུང་ནི་ད་དྲུང་ལ། །སྤྱང་གྲུང་འཛོམས་པ་ག་
གྲུངས་ཡིན། །དྲུང་དུ་མཇལ་བ་མ་མཇལ་ལ། །བུ་ལོན་འཇལ་བ་འ་འཇལ་
ཡིན། །འབྲུ་ཡི་གྲོ་ནི་ག་གྲོ་ལ། །མེ་དང་ཉི་མ་ད་དྲོ་ཡིན། །ཤིང་གི་འཁན་
པ་འ་འཁན་ལ། །མཁས་པོ་མཁས་པའི་དབང་པོ་དང་། །མཁར་གྱང་ལ་
སོགས་མ་ཡིས་འཕུལ། །དུས་ལས་འདའ་བ་འ་འདའ་ལ། །ལུང་པའི་
མདའ་དང་འཕེན་པའི་མདའ། །མ་མདའ་ཡིན་པས་ཤེས་པར་བྱ། །གནམ་
གྱི་ཟླ་བ་གྲོགས་ཀྱི་ཟླ། །ཟློག་པ་ཟླུམ་པོ་ཟློ་བ་དང་། །ཟློས་གར་ལ་སོགས་
ཟ་ལ་འདོགས། །གང་གཱའི་ཀླུང་དང་ཆུ་ཀླུང་སོགས། །ཀ་ཀླུང་ཡིན་པས་
ཤེས་པར་བྱ། །ས་བདག་ཀླུ་ནི་ཀ་གཡེལ་ལ། །ལེན་པའི་གླུ་ནི་ག་སྡུམ་
གླུ། །བློན་པོ་དག་ནི་བ་བློན་ལ། །ངན་པས་སླུ་བ་ས་སླུ་ཡིན། །འབྱུང་བའི་
རླུང་ནི་ར་རླུང་ལ། །ཡི་གེ་ཀློག་པ་ཀ་ཀློག་ཡིན། །གོན་པའི་སློག་པ་ས་
སློག་ལ། །བློ་གྲོས་བློ་ལྡན་བ་བློ་ཡིན། །ལུས་ཀྱི་གློ་བ་ལེབ་མོར་གླེབ། །
གླེགས་བམ་གླེགས་ཤིང་གླེགས་ཐག་དང་། །གླིང་བུ་གླེན་པ་གློག་དམར་
དང་། །གླ་བ་གླང་མ་གླིང་བཞི་སོགས། །ག་ལ་ལ་འདོགས་ཤེས་པར་བྱ། །
ཡིད་དགའ་བ་ནི་ད་དགའ་ལ། །དུད་འགྲོའི་སྒྲ་ནི་ས་སྒྲ་ཡིན། །རྒོད་མ་རྒན་
པོ་ར་རྒན་ལ། །དགོན་པ་པ་དག་ནི་ད་དགོན་ཡིན། །ཆུ་ལ་རྒལ་བ་ར་རྒལ་

ལ། །ལུས་ཀྱི་སྒལ་བ་ས་སྒལ་ཡིན། །མང་དུ་བསྣན་པ་ས་བསྣན་ལ། །བླུག་
པའི་སྣོད་དང་སྣོད་བཅུད་རྣམས། །ས་སྣོད་ཡིན་པས་ཤེས་པར་བྱ། །ནམ་
མཁའི་གཟའ་ནི་ག་གཟའ་ལ། །ཁ་རུ་བཟའ་བ་བ་བཟའ་ཡིན། །གོང་མས་
གནང་བ་ག་གནང་ལ། །མངོན་སུམ་སྣང་བ་ས་སྣང་ཡིན། །ས་བདག་
གཉན་ནི་ག་གཉན་ལ། །སྒྲ་སྙན་སྐད་སྙན་སྙན་ཞུ་དང་། །སྙན་ངག་ལ་
སོགས་ས་སྙན་ཡིན། །གདོང་གི་གཉེར་མ་ག་གཉེར་ལ། །བཞིན་རས་
སྙེར་བ་ས་སྙེར་ཡིན། །འདིང་བའི་སྟན་ནི་ས་སྟན་ལ། །གཏན་འདུན་གཏན་
ཚིགས་ག་གཏན་ཡིན། །མིག་གིས་ལྟ་བ་ལ་ལྟ་ལ། །ཞོན་པའི་རྟ་ནི་ར་རྟ་
ཡིན། །བླ་མ་བསྟེན་པ་ས་བསྟེན་ལ། །གཞན་ལ་བརྟེན་པ་ར་བརྟེན་ཡིན།།
ལྕགས་རིགས་ཞ་ཉེ་ཞ་རྐྱང་ལ། །འཕུར་བའི་བྱ་ནི་བྱ་རྐྱང་ཡིན། །འཐུང་
བའི་ཇ་ནི་ཇ་རྐྱང་ལ། །ལྗོན་ཤིང་ལྗང་གུ་ལ་ལྗང་ཡིན། །གྱེན་ལ་འདྲེན་པ་
ད་འདྲེན་ལ། །དངོས་རྫས་འགྲེམ་པ་ག་འགྲེམ་ཡིན། །རྣམ་པ་མང་པོ་ར་
རྣམ་ལ། །སྣ་ཚོགས་དག་ནི་ས་སྣ་ཡིན། །དུས་ཀྱི་དབྱར་ནི་ད་དབྱར་ལ། །
གཡར་དམ་གཡོ་བ་ག་གཡོར་ཡིན། །ཁོག་པའི་སྙིང་ནི་ས་སྙིང་ལ། །
གསར་རྙིང་རྙིང་ནི་ར་རྙིང་ཡིན། །གཅོད་པའི་གྲི་ནི་ག་གྲོ་ལ། །མནམ་པའི་
དྲི་ནི་ད་དྲི་ཡིན། །གཞན་ལ་སྟེར་བ་ས་སྟེར་ལ། །མཛོད་ཀྱི་གཏེར་ནི་ག་
གཏེར་ཡིན། །དངོས་པོ་འཛད་པ་འ་འཛད་ལ། །བྱ་བ་མཛད་དང་ཁང་པའི་

མཛོད། །མཛེས་མ་ལ་སོགས་མ་ཡིས་འཕུལ། །སེམས་ཀྱི་རྟོག་པ་ར་རྟོག་
ལ། །ཁོངས་སུ་གཏོགས་པ་ག་གཏོགས་ཡིན། །བོར་བའི་སྟོར་བ་ས་སྟོར་
ལ། །གཏོར་མ་གཏོར་བ་ག་གཏོར་ཡིན། །སྡེ་བ་དག་ནི་ས་སྡེ་ལ། །སྐུ་
ཁམས་བདེ་བ་བ་བདེ་ཡིན། །དབང་དུ་སྡུད་པ་ས་སྡུད་ལ། །བར་ཆད་
བདུད་ནི་བ་བདུད་ཡིན། །ནང་དུ་གཤེགས་པ་ག་གཤེགས་ལ། །སྡིག་པ་
བཤགས་པ་བ་བཤགས་ཡིན། །མཐོ་བའི་སྒང་ནི་ས་སྒང་ལ། །སྐྱེ་སྣོད་
དགང་བ་ད་དགང་ཡིན། །གནས་ནས་སྤགས་པ་ས་སྤགས་ལ། །དཔག་ཏུ་
མེད་པ་ད་དཔག་ཡིན། །པགས་པ་འབྲི་ཚེ་པགས་རྐྱང་ལ། །སྟག་ལྤགས་
ལ་སོགས་ལ་ལྕགས་འབྲི། །དཔལ་འབྱོར་དཔེ་ཆ་ལ་སོགས་པ། །ད་ཡིས་
འཕུལ་བས་ཤེས་པར་བྱ། །ལྗོན་ཤིང་སྟག་པ་དུད་འགྲོའི་སྟག །ས་སྟག་
ཡིན་པས་ཤེས་པར་བྱ། །དམིགས་ཡུལ་དམིགས་བསལ་ད་དམིགས་
ལ། །དུད་འགྲོའི་རྨིག་པ་ར་རྨིག་ཡིན། །འཚོ་བྱེད་སྨན་པ་ས་སྨན་ལ། ། །
སྤུས་ཀ་དམན་པ་ད་དམན་ཡིན། །ཁང་པའི་སྒོ་ནི་ས་སྒོ་ལ། །སྐལ་དུ་བགོ་
བ་བ་གོ་ཡིན། །མགྱོགས་པར་འགྲོ་བ་མ་མགྱོགས་ལ། །ཡར་ལ་
འགྱོགས་པ་འ་འགྱོགས་ཡིན། །ཕྱག་ཏུ་བཞེས་པ་བ་བཞེས་ལ། །དུས་ཀྱི་
གཞེས་ནི་ག་གཞེས་ཡིན། །ན་ཚོད་གཞོན་པ་ག་གཞོན་ལ། །བཞོན་རྟ་
བཞོན་མ་བ་བཞོན་ཡིན། །ཤིང་གི་སྨྱུག་མ་ས་སྨྱུག་ལ། །གཉུག་མར་
བ

གནས་པ་ག་གཉུག་ཡིན། །ཉེ་བའི་གཉེན་དང་བཤེས་གཉེན་དང་། །གཉེན་
པོ་ལ་སོགས་ག་གཉེན་ལ། །ཚུར་ལ་བསྙེན་པ་ས་བསྙེན་ཡིན། །རྨིག་པ་
རློན་པ་རླངས་པ་ཆེ། །ར་ལ་ལ་འདོགས་ཤེས་པར་བྱ། །གཡང་ས་གཡང་
ནོར་ག་གཡང་ལ། །དབྱངས་ལེན་པ་ནི་ད་དབྱངས་ཡིན། །མིག་འཕྲུལ་སྒྱུ་
མ་ས་སྒྱུ་ལ། །ལུས་ཀྱི་རྒྱུ་མ་ར་རྒྱུ་ཡིན། །རིན་ཆེན་མཚལ་ནི་མ་མཚལ་
ལ། །ཞེ་སའི་འཚལ་ནི་འ་འཚལ་ཡིན། །རྒྱ་མཚོ་དག་ནི་མ་མཚོ་ལ། །
ཕྱུགས་ཟོག་འཚོ་བ་འ་འཚོ་ཡིན། །རྟ་སོགས་འཚེར་བ་འ་འཚེར་ལ། །
འབྲོག་གི་མཚེར་ས་མ་མཚེར་ཡིན། །རིན་ཆེན་གསེར་ནི་ག་གསེར་
ལ། །བསེར་བུ་ལྡང་བ་བ་བསེར་ཡིན། །འཛིན་བྱེད་རྙི་དང་སོ་ཡི་རྙིལ། །
ཐོབ་པའི་རྙེད་སོགས་ར་མགོ་ཡིན། །སྙན་པའི་སྒྲ་ནི་ས་སྒྲ་ལ། །སྡང་བའི་
དགྲ་ནི་ད་དགྲ་ཡིན། །གོང་མའི་གསུང་ནི་ག་གསུང་ལ། །དྲི་བསུང་དག་ནི་
བ་བསུང་ཡིན། །བྱ་བ་བཤོལ་བ་བ་བཤོལ་ལ། །ཞིང་རྨོ་གཤོལ་ནི་ག་
གཤོལ་ཡིན། །སངས་རྒྱས་བསྟན་པ་ས་བསྟན་ལ། །མི་འགྱུར་བརྟན་པ་ར་
བརྟན་ཡིན། །རིན་ཆེན་གཟི་ནི་ག་གཟི་ལ། །ཆང་གིས་བཟི་བ་བ་བཟི་
ཡིན། །ཁ་ལ་མངར་བ་མ་མངར་ལ། །ཚར་དུ་དངར་བ་ད་དངར་ཡིན། །
འབྱུང་བའི་རྡོ་ནི་ར་རྡོ་ལ། །དར་བའི་བདོ་ནི་བ་བདོ་ཡིན། །འཛེག་པའི་
སྐས་ནི་ས་སྐས་ལ། །ཆུ་ཡི་རྐ་ནི་ར་རྐ་ཡིན། །སྡུག་བསྔལ་བ་ནི་ས་བསྔལ་

ལ། །མངའ་ནས་སྐྱེས་པ་མ་མངལ་ཡིན། །ལུས་ཀྱི་རྨ་ནི་ར་རྨ་ལ། །ཁ་སྤུ་
སྨ་ར་ས་སྨྲ་ཡིན། །མི་གསོད་དམེ་བོ་ད་དམེ་ལ། །ལུས་ཀྱི་སྨེ་བ་ས་སྨེ་
ཡིན། །ལྕང་མ་ལྕག་མ་གཞུ་བྱེད་ལྕགས། །ལྕེབ་དང་ལྕགས་དང་ལྕེ་ལ་
སོགས། །ལ་མགོ་ཅན་གྱི་ཅ་ཡིན་ནོ། །གཅོང་ནད་སྲོག་གཅོད་གཅོང་རོང་
དང་། །གཅེར་བུ་གཅེས་ཕྲུག་ག་ཡིས་འཕུལ། །འདོགས་པའི་རྟོད་ནི་ར་
རྟོད་ལ། །ལུས་ཀྱི་སྟོད་ནི་ས་སྟོད་ཡིན། །རྒོད་པོ་བྱ་རྒོད་ར་རྒོད་ལ། །གད་
མོ་དགོད་པ་ད་དགོད་ཡིན། །ཡོད་དེ་མེད་དེ་དེ་རྐྱང་ལ། །ལུས་དང་ས་ཡི་
ལྟེ་བ་དང་། །རང་འཐག་ལྟེ་བ་ལ་ལྟེ་ཡིན། །གྲངས་ཀྱི་སྟོང་ཕྲག་ས་སྟོང་
ལ། །བཟུང་བ་གཏོང་བ་ག་གཏོང་ཡིན། །མདུན་དུ་བཤམས་པ་བ་
བཤམས་ལ། །གོས་ཀྱི་གཤམ་དང་གཤར་སྦྱང་སོགས། །ག་ཡིས་འཕུལ་
བས་ཤེས་པར་བྱ། །མཆོག་དཀར་གཞུ་ནི་ག་གཞུ་ལ། །གླེང་མོལ་བྱེད་པ་
ག་གླེང་ཡིན། །ཟས་སློང་བ་ནི་ས་སློང་ལ། །གྲོད་པ་ལྟོགས་པ་ལ་ལྟོགས་
ཡིན། །རྩེ་མོའི་ཏོག་ནི་ཏ་སྒུར་ཏོག །ཆུང་བའི་དོག་ནི་ད་སྐྱ་ཡིན། །བྱད་
ཀྱི་སྣ་ནི་ས་སྣ་ལ། །ཉན་བྱེད་རྣ་བ་ར་རྣ་ཡིན། །དག་འབྱིན་མནའ་ནི་མ་
མནའ་ལ། །ན་ཚོད་ན་ཟུག་ན་རྐྱང་ཡིན། །དཔང་པོ་བྱེད་པ་ད་དཔང་ལ། །
པང་དུ་སྡོད་པ་པ་རྐྱང་ཡིན། །སྐེ་ཡི་ལྦ་བ་ལ་ཝ་དང་། །ནང་དུ་སྦ་བ་ས་སྦ་
ལ། །ཆུ་ཡི་རྔ་ནི་ར་རྔ་ཡིན། །སྦལ་བ་དག་ནི་ས་སྦལ་ལ། །གྲལ་ལ་སྡོད་པ་

ག་གྲལ་ཡིན། །སོག་ལེས་དྲས་པ་དེ་དྲས་ལ། །སྟ་རེ་དག་ནི་ས་སྐ་ཡིན། །
ལྷ་བསང་བྱེད་པ་བ་བསང་ལ། །གསང་གཏམ་བྱེད་པ་ག་གསང་ཡིན། །
མཚོན་ཆ་གདེང་དང་གདེང་ཐོབ་དང་། །ཁ་གདངས་སོགས་ལ་ག་ཡིས་
འཕུལ། །ཉེས་པ་སྟོན་པ་ས་སྙོན་ལ། ཤེས་པ་སྨྱོ་བ་ས་སྨྱོ་ཡིན། །གཉིད་
ལོགས་པ་དེ་ག་གཉིད་ལ། །ཚད་པས་རྙིད་པ་ར་རྙིད་ཡིན། །གདམས་ངག་
ཞུ་བ་ག་གདམས་ལ། །ཐག་པས་བསྡམས་པ་ས་བསྡམས་ཡིན། །རྩེད་མོ་
རྩེ་བ་ར་རྩེ་ལ། །གནོད་པའི་གཙེ་བ་ག་གཙེ་ཡིན། །གྲངས་བརྩི་བརྩེ་
སེམས་བརྩོན་འགྲུས་དག །ར་མགོ་བས་འཕུལ་ཅན་ཡིན་ནོ། །སེམས་
ཙམ་པ་ནི་ཙམ་རྐྱང་ལ། །ཁ་ཟས་རྩམ་པ་ར་རྩམ་ཡིན། །དབུས་གཙང་
གཙང་མ་ག་གཙང་ལ། །ལུས་ཀྱི་རྩ་ནི་ར་རྩ་ཡིན། །རི་ཁྲོད་དབེན་དང་
དབེན་བཅུག་བྱེད། །ད་ཡིས་འཕུལ་བས་ཤེས་པར་བྱ། །འབིགས་པའི་
གསོར་ནི་ག་གསོར་ལ། །བསོད་ནམས་བསོད་སྙོམས་བ་བསོད་
ཡིན། །འཆིང་བྱེད་ཞགས་པ་ཞ་ཞགས་ལ། །ཕྱགས་མ་དག་ནི་ཕ་ཕྱགས་
ཡིན། །པགས་པ་མཉེན་པ་མ་མཉེན་ལ། །གནོད་འཚེའི་ཉེན་ཁ་འཕུལ་
མེད་ཉེན། །ཡུལ་ལྗོངས་ལྗན་ལྗིན་ལྕེ་ཡི་ལྗགས། །ལ་མགོ་ཅན་གྱི་ཇ་ཡིན་
ནོ། །རྣམ་འགྱུར་རྣམ་གཡེང་ར་རྣམ་ལ། །སྣམ་བུ་སྣམ་སྦྱར་ས་སྣམ་
ཡིན། །སྣག་ཚ་དག་ནི་ས་སྣག་ལ། །རྣག་ཁྲག་རྣག་ནི་ར་རྣག་ཡིན། །སྒོ་ང་

དག་ནི་ས་སྒོ་ལ། །ཐུགས་ཀྱི་དགོངས་པ་ད་དགོངས་ཡིན། །གྲངས་ཀྱི་
བཞི་ནི་བ་བཞི་ལ། །ས་གཞི་དག་ནི་ག་གཞི་ཡིན། །སྐལ་ལྡན་དག་ནི་ས་
སྐལ་ལ། །དུས་ཀྱི་བསྐལ་བ་བས་འཕུལ་བསྐལ། །དུད་འགྲོའི་གཡི་དང་
རིན་ཆེན་གཡུ། །གཡུལ་ཁ་ལ་སོགས་ག་ཡིས་འཕུལ། །རྩིག་པའི་རྨང་ནི་
ར་རྨང་ལ། །འབྲས་བུ་སྨིན་པ་ས་སྨིན་ཡིན། །མངའ་ཐང་མངའ་ནི་མ་
མངའ་ལ། །ང་ཚོ་ང་རྒྱལ་ང་རྐྱང་ཡིན། །མཚོན་ཆས་གསོད་པ་ག་གསོད་
ལ། །དུས་ཀྱི་སྲོད་ནི་ར་བཏགས་སྲོད། །སྡེབ་ཁ་སྡེབ་སྦྱོར་ས་སྡེབ་ལ། །
སྨོན་ལམ་འདེབས་པ་འ་འདེབས་ཡིན། ། དག་པར་བྱེད་པའི་སྡེབ་སྦྱོར་རིན་ཆེན་རྒྱ་
མཚོ་ཞེས་བྱ་བ་རྫོགས་སོ།། །།

༄༅། ། ལམ་གཙོ་རྣམ་གསུམ།
རྗེ་བཙུན་བླ་མ་རྣམས་ལ་ཕྱག་འཚལ་ལོ། །རྒྱལ་བའི་གསུང་རབ་ཀུན་གྱི་
སྙིང་པོའི་དོན། ། རྒྱལ་སྲས་དམ་པ་རྣམས་ཀྱིས་བསྔགས་པའི་ལམ། །
སྐལ་ལྡན་ཐར་འདོད་རྣམས་ཀྱི་འཇུག་ངོགས་དེ། །ཇི་ལྟར་ནུས་བཞིན་
བདག་གིས་བཤད་པར་བྱ། །གང་དག་སྲིད་པའི་བདེ་ལ་མ་ཆགས་
ཤིང་། ། དལ་འབྱོར་དོན་ཡོད་བྱ་ཕྱིར་བརྩོན་པ་ཡིས། །རྒྱལ་བ་དགྱེས་
པའི་ལམ་ལ་ཡིད་རྟོན་པའི། །སྐལ་ལྡན་དེ་དག་དང་བའི་ཡིད་ཀྱིས་
ཉོན། །རྣམ་དག་ངེས་འབྱུང་མེད་པར་སྲིད་མཚོ་ཡི། །བདེ་འབྲས་དོན་
གཉེར་ཞི་བའི་ཐབས་མེད་ལ། །སྲིད་ལ་བརྐམ་པ་ཡིས་ཀྱང་ལུས་ཅན་
རྣམས། །ཀུན་ནས་འཆིང་ཕྱིར་ཐོག་མར་ངེས་འབྱུང་བཙལ། །དལ་
འབྱོར་རྙེད་དཀའ་ཚེ་ལ་ལོང་མེད་པ། ། ཡིད་ལ་གོམས་པས་ཚེ་འདིའི་
སྣང་ཤས་ལྡོག །ལས་འབྲས་མི་བསླུ་འཁོར་བའི་སྡུག་བསྔལ་རྣམས། །
ཡང་ཡང་བསམ་པས་ཕྱི་མའི་སྣང་ཤས་ལྡོག །དེ་ལྟར་གོམས་པས་
འཁོར་བའི་ཕུན་ཚོགས་ལ། །ཡིད་སྨོན་སྐད་ཅིག་ཙམ་ཡང་མི་སྐྱེ་
ཞིང་། །ཉིན་མཚན་ཀུན་ཏུ་ཐར་པ་དོན་གཉེར་བློ། །བྱུང་ན་དེ་ཚེ་ངེས་
འབྱུང་སྐྱེས་པ་ལགས། །ངེས་འབྱུང་དེ་ཡང་རྣམ་དག་སེམས་བསྐྱེད་

ཀྱིས། ། ཟིན་པ་མེད་ན་བླ་མེད་བྱང་ཆུབ་ཀྱི། །ཕུན་ཚོགས་བདེ་བའི་རྒྱུ་
རུ་མི་འགྱུར་བས། །བློ་ལྡན་རྣམས་ཀྱིས་བྱང་ཆུབ་སེམས་མཆོག་
བསྐྱེད། །ཤུགས་དྲག་ཆུ་བོ་བཞི་ཡི་རྒྱུན་གྱིས་ཁྱེར། །བཟློག་དཀའ་
ལས་ཀྱི་འཆིང་བ་དམ་པོས་བསྡམས། །བདག་འཛིན་ལྕགས་ཀྱི་དྲ་བའི་
སྦུབས་སུ་ཚུད། །མ་རིག་མུན་པའི་སྨག་ཆེན་ཀུན་ནས་འཐིབས། །མུ་
མེད་སྲིད་པར་སྐྱེ་ཞིང་སྐྱེ་བ་རུ། །སྡུག་བསྔལ་གསུམ་གྱིས་རྒྱུན་ཆད་
མེད་པར་མནར། །གནས་སྐབས་འདི་འདྲར་གྱུར་བའི་མ་རྣམས་
ཀྱི། །ངང་ཚུལ་བསམས་ནས་སེམས་མཆོག་བསྐྱེད་པར་མཛོད། །
གནས་ལུགས་རྟོགས་པའི་ཤེས་རབ་མི་ལྡན་ན། །ངེས་འབྱུང་བྱང་ཆུབ་
སེམས་ལ་གོམས་བྱས་ཀྱང་། །སྲིད་པའི་རྩ་བ་གཅོད་པར་མི་ནུས་
པས། །དེ་ཕྱིར་རྟེན་འབྲེལ་རྟོགས་པའི་ཐབས་ལ་འབད། །གང་ཞིག་འཁོར་
འདསཆོས་རྣམས་ཐམས་ཅད་ཀྱི། །རྒྱུ་འབྲས་ནམ་ཡང་བསླུ་བ་མེད་
མཐོང་ཞིང་། །དམིགས་པའི་གཏད་སོ་གང་ཡིན་ཀུན་ཞིག་པ། །དེ་ནི་
སངས་རྒྱས་དགྱེས་པའི་ལམ་ལ་ཞུགས། །སྣང་བ་རྟེན་འབྲེལ་བསླུ་བ་
མེད་པ་དང་། །སྟོང་པ་ཁས་ལེན་བྲལ་བའི་གོ་བ་གཉིས། །ཇི་སྲིད་སོ་
སོར་སྣང་བ་དེ་སྲིད་དུ། །ད་དུང་ཐུབ་པའི་དགོངས་པ་རྟོགས་པ་
མེད། །ནམ་ཞིག་རེས་འཇོག་མེད་པར་ཅིག་ཅར་དུ། །རྟེན་འབྲེལ་མི་

བསླུར་མཐོང་བ་ཙམ་ཉིད་ནས། །ངེས་ཤེས་ཡུལ་གྱི་འཛིན་སྟངས་ཀུན་
ཞི་ན། །དེ་ཚེ་ལྟ་བའི་དཔྱད་པ་རྫོགས་པ་ལགས།། གཞན་ཡང་སྣང་བས་
ཡོད་མཐའ་སེལ་བ་དང་། །སྟོང་པས་མེད་མཐའ་སེལ་ཞིང་སྟོང་པ་ཉིད། །
རྒྱུ་དང་འབྲས་བུར་འཆར་བའི་ཚུལ་ཤེས་ན། །མཐར་འཛིན་ལྟ་བས་
འཕྲོག་པར་མི་འགྱུར་རོ། །དེ་ལྟར་ལམ་གྱི་གཙོ་བོ་རྣམ་གསུམ་གྱི། །
གནད་རྣམས་རང་གིས་ཇི་བཞིན་རྟོགས་པའི་ཚེ། །དབེན་པ་བསྟེན་ཏེ་
བརྩོན་འགྲུས་སྟོབས་བསྐྱེད་ནས། །གཏན་གྱི་འདུན་མ་མྱུར་དུ་སྒྲུབས་
ཤིག་བུ། ། ཞེས་པ་འདི་ནི་མང་ཏུ་ཐོས་པའི་དགེ་སློང་བློ་བཟང་གྲགས་པའི་དཔལ་གྱིས་ཚ་ཁོ་དཔོན་པོ་
ངག་དབང་གྲགས་པ་ལ་གདམས་པའོ།།

༄༅། །བསམ་ལྷུན་སྐོར།
༈གསོལ་འདེབས་བསམ་པ་ལྷུན་འགྲུབ་ཅེས་བྱ་བ་བཞུགས་སོ། །
ཨེ་མ་ཧོ༔ ནུབ་ཕྱོགས་བདེ་བ་ཅན་གྱི་ཞིང་ཁམས་སུ༔ སྣང་བ་
མཐའ་ཡས་ཐུགས་རྗེའི་བྱིན་བརླབས་གཡོས༔ སྤྲུལ་སྐུ་པདྨ་འབྱུང་
གནས་བྱིན་བརླབས་ཏེ༔ འཛམ་བུ་གླིང་དུ་འགྲོ་བའི་དོན་ལ་བྱོན། །འགྲོ་
དོན་རྒྱུན་ཆད་མེད་པའི་ཐུགས་རྗེ་ཅན༔ ཨོ་རྒྱན་པདྨ་འབྱུང་གནས་ལ་
གསོལ་བ་འདེབས༔ བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔
རྒྱལ་པོ་ཁྲི་སྲོང་ལྡེའུ་བཙན་མན་ཆད་ནས༔ ཆོས་རྒྱལ་གདུང་བརྒྱུད་
མཐའ་ནས་མ་སྟོངས་པར༔ དུས་གསུམ་རྒྱུན་ཆད་མེད་པར་བྱིན་གྱིས་
རློབས༔ བོད་ཀྱི་ཆོས་སྐྱོང་རྒྱལ་པོའི་གཉེན་གཅིག་པུ༔ རྒྱལ་པོ་ཆོས་
སྤྱོད་སྐྱོང་བའི་ཐུགས་རྗེ་ཅན༔ ཨོ་རྒྱན་པདྨ་འབྱུང་གནས་ལ་གསོལ་བ་
འདེབས། །བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ སྐུ་ནི་ལྷོ་
ནུབ་སྲིན་པོའི་ཁ་གནོན་མཛད༔ ཐུགས་རྗེ་བོད་ཀྱི་སེམས་ཅན་ཡོངས་ལ་
གཟིགས༔ མ་རིག་ལོག་པའི་སེམས་ཅན་འདྲེན་པའི་དཔལ༔ ཉོན་མོངས་
གདུལ་དཀའི་སེམས་ཅན་ཐབས་ཀྱིས་འདུལ༔ བརྩེ་གདུང་རྒྱུན་ཆད་མེད་
པའི་ཐུགས་རྗེ་ཅན༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔

བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ དུས་ངན་སྙིགས་མའི་
མཐའ་ལ་ཐུག་པའི་ཚེ༔ ནང་རེ་དགོངས་རེ་བོད་ཀྱི་དོན་ལ་འབྱོན༔ ཉི་
ཟེར་འཆར་སྡུད་མདངས་ལ་ཆིབས་ཏེ་འབྱོན༔ ཡར་ངོ་ཚེས་བཅུའི་དུས་
སུ་དངོས་སུ་འབྱོན༔ འགྲོ་དོན་སྟོབས་ཆེན་མཛད་པའི་ཐུགས་རྗེ་ཅན༔
ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ བསམ་པ་ལྷུན་གྱིས་
འགྲུབ་པར་བྱིན་གྱིས་རློབས༔ ལྔ་བརྒྱ་ཐ་མ་རྩོད་དུས་སྙིགས་མ་ལ༔
སེམས་ཅན་ཐམས་ཅད་ཉོན་མོངས་དུག་ལྔ་རགས༔ ཉོན་མོངས་དུག་ལྔ་
རང་རྒྱུད་སྤྱོད་པའི་ཚེ༔ དེ་འདྲའི་དུས་ན་བདག་འདྲའི་ཐུགས་རྗེས་སྐྱོབ༔
དད་ལྡན་མཐོ་རིས་འདྲེན་པའི་ཐུགས་རྗེ་ཅན༔ ཨོ་རྒྱན་པདྨ་འབྱུང་གནས་
ལ་གསོལ་བ་འདེབས༔ བསམ་པ་ལྷུན་གྱིས་འགྲུབ་པར་བྱིན་གྱིས་
རློབས༔ ཧོར་སོགས་འཇིག་པའི་དམག་གིས་མཐའ་བསྐོར་ནས༔ ཆོས་
འཁོར་གཉན་པོ་འཇིག་ལ་ཐུག་པའི་ཚེ༔ ཡིད་གཉིས་ཐེ་ཚོམ་མེད་པར་
གསོལ་བ་འདེབས༔ ཨོ་རྒྱན་ལྷ་སྲིན་སྡེ་བརྒྱད་འཁོར་དང་བཅས༔ ཧོར་
སོགས་དམག་དཔུང་ཟློག་པར་ཐེ་ཚོམ་མེདཿ ཨོ་རྒྱན་པདྨ་འབྱུང་གནས་
ལ་གསོལ་བ་འདེབས༔ བསམ་པ་ལྷུན་གྱིས་འགྲུབ་པར་བྱིན་གྱིས་
རློབས༔ སེམས་ཅན་སྒྱུ་ལུས་འཇིག་པའི་ནད་བྱུང་ཚེ༔ མི་བཟོད་སྡུག་
བསྔལ་ནད་ཀྱིས་ཉེན་པ་ན༔ ཡིད་གཉིས་ཐེ་ཚོམ་མེད་པར་གསོལ་བ་

འདེབས༔ ཨོ་རྒྱན་སྨན་གྱི་ལྷ་དང་དབྱེར་མེད་པས༔ ཚེ་ཟད་མ་ཡིན་བར་
ཆད་ངེས་པར་སེལ༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔
བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ འབྱུང་བ་དགྲར་
ལངས་ས་བཅུད་ཉམས་པའི་ཚེ༔ སེམས་ཅན་མུ་གེའི་ནད་ཀྱིས་ཉེན་པ་
ན༔ ཡིད་གཉིས་ཐེ་ཚོམ་མེད་པར་གསོལ་བ་འདེབས༔ ཨོ་རྒྱན་མཁའ་
འགྲོ་ནོར་ལྷའི་ཚོགས་དང་བཅས༔ དབུལ་ཕོངས་བཀྲེས་སྐོམ་སེལ་བར་
ཐེ་ཚོམ་མེད༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ བསམ་
པ་ལྷུན་གྱིས་འགྲུབ་པར་བྱིན་གྱིས་རློབས༔ ལས་ཅན་འགྲོ་བའི་དོན་དུ་
གཏེར་འདོད་ན༔ དམ་ཚིག་ཟོལ་ཟོག་མེད་པའི་དཔའ་གདོང་གིས༔ ཡིད་
གཉིས་ཐེ་ཚོམ་མེད་པར་གསོལ་བ་འདེབས༔ ཨོ་རྒྱན་ཡི་དམ་ལྷ་དང་
དབྱེར་མེད་པས༔ ཕ་ནོར་བུ་ཡིས་ལོན་པར་ཐེ་ཚོམ་མེད༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ བསམ་པ་ལྷུན་གྱིས་འགྲུབ་པར་
བྱིན་གྱིས་རློབས༔ སྦས་ཡུལ་ནགས་ཁྲོད་དབེན་ས་སྙོག་པའི་ཚེ༔ ཁ་
ཆར་བུ་ཡུག་འཚུབས་ཤིང་ལམ་འགགས་ན༔ ཡིད་གཉིས་ཐེ་ཚོམ་མེད་
པར་གསོལ་བ་འདེབས༔ ཨོ་རྒྱན་གཞི་བདག་གཉན་པོའི་འཁོར་དང་
བཅས༔ ཆོས་མཛད་ལམ་སྣ་འདྲེན་པར་ཐེ་ཚོམ་མེད༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ བསམ་པ་ལྷུན་གྱིས་འགྲུབ་པར་

བྱིན་གྱིས་རློབས༔ སྟག་གཟིག་དོམ་དྲེད་དུག་སྦྲུལ་མཆེ་བ་ཅན༔ འབྲོག་
ཆེན་འཇིགས་པའི་འཕྲང་ལ་འགྲིམ་པའི་ཚེ༔ ཡིད་གཉིས་ཐེ་ཚོམ་མེད་
པར་གསོལ་བ་འདེབས༔ ཨོ་རྒྱན་དཔའ་བོ་གིང་དང་སྲུང་མར་བཅས༔
གདུག་པའི་སེམས་ཅན་སྐྱོད་པར་ཐེ་ཚོམ་མེད༔ ཨོ་རྒྱན་པདྨ་འབྱུང་
གནས་ལ་གསོལ་བ་འདེབས༔ བསམ་པ་ལྷུན་གྱིས་འགྲུབ་པར་བྱིན་གྱིས་
རློབས༔ ས་ཆུ་མེ་རླུང་འབྱུང་བའི་བར་ཆད་ཀྱིས༔ སྒྱུ་ལུས་གཡར་པོ་
འཇིག་ལ་ཐུག་པའི་ཚེ༔ ཡིད་གཉིས་ཐེ་ཚོམ་མེད་པར་གསོལ་བ་
འདེབས༔ ཨོ་རྒྱན་འབྱུང་བ་བཞི་ཡི་ལྷ་མོར་བཅས༔ འབྱུང་བ་རང་སར་
ཞི་བར་ཐེ་ཚོམ་མེདཿ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔
བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ ལམ་སྲང་འཇིགས་
པའི་འཕྲང་ལ་འགྲིམ་པའི་ཚེབསད་ཁྱེར་ཇག་པ་ཆེན་པོས་ཉེན་པ་ན༔
ཡིད་གཉིས་ཐེ་ཚོམ་མེད་པར་གསོལ་བ་འདེབས༔ ཨོ་རྒྱན་ཕྱག་རྒྱ་བཞི་
ཡི་དགོངས་པར་ལྡན༔ ཙོ་ར་མི་རྒོད་རྔམས་སེམས་རླག་པར་བྱེད༔ ཨོ་
རྒྱན་པདྨ་འབྱུང་གནས་ལ་གསོལ་བ་འདེབས༔ བསམ་པ་ལྷུན་གྱིས་
འགྲུབ་པར་བྱིན་གྱིས་རློབས༔ གང་ཞིག་གཤེད་མའི་དམག་གིས་མཐའ་
བསྐོར་ནས༔ མཚོན་ཆ་རྣོན་པོ་འདེབས་ཤིང་ཉེན་པ་ན༔ ཡིད་གཉིས་ཐེ་
ཚོམ་མེད་པར་གསོལ་བ་འདེབས༔ ཨོ་རྒྱན་རྡོ་རྗེའི་གུར་དང་ལྡན་པ་

ཡིས༔ གཤེད་མ་བྱེད་ཅིང་མཚོན་ཆ་འཐོར་བར་འགྱུར༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ བསམ་པ་ལྷུན་གྱིས་འགྲུབ་པར་
བྱིན་གྱིས་རློབས༔ ནམ་ཞིག་ཚེ་ཟད་འཆི་བའི་དུས་བྱུང་ཚེ༔ གནད་
གཅོད་སྡུག་བསྔལ་དྲག་པོས་ཉེན་པ་ན༔ ཡིད་གཉིས་ཐེ་ཚོམ་མེད་པར་
གསོལ་བ་འདེབས༔ ཨོ་རྒྱན་སྣང་བ་མཐའ་ཡས་སྤྲུལ་པ་སྟེ༔ བདེ་བ་ཅན་
གྱི་ཞིང་དུ་ངེས་པར་སྐྱེ༔ ཨོ་རྒྱན་པདྨ་འབྱུང་གནས་ལ་གསོལ་བ་
འདེབས༔ བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ སྒྱུ་ལུས་
གཡར་པོ་ཞིག་བའི་བར་དོ་རུ༔ འཁྲུལ་སྣང་ཉིང་འཁྲུལ་སྡུག་བསྔལ་ཉེན་
པ་ན༔ ཡིད་གཉིས་ཐེ་ཚོམ་མེད་པར་གསལ་འདེབས༔ ཨོ་རྒྱན་དུས་
གསུམ་འཁྱེན་པའི་ཐུགས་རྗེ་ཡིས༔ འཁྲུལ་སྣང་རང་སར་གྲོལ་བར་ཐེ་
ཚོམ་མེད༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ བསམ་པ་
ལྷུན་གྱིས་འགྲུབ་པར་བྱིན་གྱིས་རློབས༔ གཞན་ཡང་ལས་དང་རྐྱེན་གྱི་
དབང་གྱུར་ཏེ༔ འཁྲུལ་སྣང་དངོས་པོར་ཞེན་ཅིང་སྡུག་བསྔལ་ན༔ ཡིད་
གཉིས་ཐེ་ཚོམ་མེད་པར་གསོལ་བ་འདེབས། ཨོ་རྒྱན་བདེ་ཆེན་རྒྱལ་
པོའི་ངོ་བོ་སྟེ༔ འཁྲུལ་སྣང་སྡུལ་བསྔལ་རྩད་ནས་བཤིག་པར་བྱེད༔ ཨོ་
རྒྱན་པདྨ་འབྱུང་གནས་ལ་གསོལ་བ་འདེབས༔ བསམ་པ་ལྷུན་གྱིས་
འགྲུབ་པར་བྱིན་གྱིས་རློབས༔ འགྲོ་དྲུག་སྡུག་བསྔལ་ཆེན་པོས་ཉེན་པ་

དང་༔ ཁྱད་པར་བོད་ཀྱི་རྗེ་འབངས་སྡུག་བསྔལ་ན༔ དད་གུས་མོས་པའི་
གདུང་ཤུགས་དྲག་པོ་ཡིས༔ ཡིད་གཉིས་ཐེ་ཚོམ་མེད་པར་གསོལ་བ་
འདེབས༔ ཨོ་རྒྱན་ཐུགས་རྗེ་འཔོ་འགྱུར་མེད་པར་གཟིགས༔ ཨོ་རྒྱན་
པདྨ་འབྱུང་གནས་ལ་གསོལ་བ་འདེབས༔ བསམ་པ་ལྷུན་གྱིས་འགྲུབ་
པར་བྱིན་གྱིས་རློབས༔ ཞེས་གསུངས་སོ༔ ས་མ་ཡ༔ རྒྱ་རྒྱ་རྒྱ༔ ཆུ་ཕོ་འབྲུག་གི་ལོ་རུ་ལག་རྒྱང་
གི་ལྷ་ཁང་ནས། སྤྲུལ་སྐུ་བཟང་པོ་གྲགས་པས་གཏེར་ནས་བཏོན་ཏེ། རིག་འཛིན་ཆེན་པོ་རྒོད་ཀྱི་ལྡེམ་འཕྲུལ་
ཅན་ལ་གཏད། རིག་འཛིན་ཆེན་པོས་ཤོག་སེར་འ་ས་བསྒྱུར་བའོ། །
༈གསོལ་འདེབས་བསམ་པ་མྱུར་འགྲུབ་མ་བཞུགས་སོ། །
ཨེ་མ་ཧོ། མཚོ་དབུས་གེ་སར་པདྨའི་སྡོང་པོ་ལ། །སྐུ་ལྔ་ཡེ་ཤེས་
ལྷུན་གྱིས་གྲུབ་པའི་ལྷ། །རང་བྱུང་ཆེན་པོ་པདྨ་ཡབ་ཡུམ་ནི། །མཁའ་
འགྲོའི་སྤྲིན་ཕུང་འཁྲིགས་ལ་གསོལ་བ་འདེབས། །བསམ་པ་མྱུར་དུ་
འགྲུབ་པར་བྱིན་གྱིས་རློབས། །ལས་ངན་སྤྱད་པའི་རྣམ་སྨིན་མཐུས་
བསྐྱེད་པའི། །ནད་གདོན་བར་ཆད་དམག་འཁྲུགས་མུ་གེའི་
ཚོགས། །ཁྱོད་ཞལ་དྲན་པའི་མོད་ལ་ཟད་བྱེད་པའི། །ཞལ་བཞེས་སྙིང་
ནས་བསྐུལ་ལོ་ཨོ་རྒྱན་རྗེ། །བསམ་པ་མྱུར་དུ་འགྲུབ་པར་བྱིན་གྱིས་

རློབས། །དད་དང་ཚུལ་ཁྲིམས་གཏོང་ལ་གོམས་པ་དང་། །ཐོས་པས་རྒྱུད་
གྲོལ་ཁྲེལ་ཡོད་ངོ་ཚ་ཤེས། །ཤེས་རབ་ཕུན་སུམ་ཚོགས་པའི་ནོར་བདུན་
པོ། །སེམས་ཅན་ཀུན་གྱི་རྒྱུད་ལ་རང་ཞུགས་ནས། །འཇིག་རྟེན་བདེ་སྐྱིད་
ལྡན་པར་དབུགས་འབྱིན་མཛོད། །བསམ་པ་མྱུར་དུ་འགྲུབ་པར་བྱིན་
གྱིས་རློབས། །གང་ལ་ནད་དང་སྡུག་བསྔལ་མི་འདོད་རྐྱེན། །འབྱུང་པོའི་
གདོན་དང་རྒྱལ་པོའི་ཆད་པ་དང་། །མེ་ཆུ་གཅན་གཟན་ལམ་འཕྲེང་
འཇིགས་པ་ཆེ། །ཚེ་ཡི་ཕ་མཐར་གཏུགས་པའི་གནས་སྐབས་
ཀུན། །སྐྱབས་དང་རེ་ས་གཞན་དུ་མ་མཆིས་པས། །ཐུགས་རྗེས་ཟུགས་
ཤིག་གུ་རུ་ཨོ་རྒྱན་རྗེ། །བསམ་པ་མྱུར་དུ་འགྲུབ་པར་བྱིན་གྱིས་
རློབས། །ཅེས་པ་མ་འོངས་ཕྱོགས་དུས་སུ་ནད་མུག་འཁྲུགས་རྩོད་ཞི་ཞིང་བསྟན་འགྲོའི་བདེ་སྐྱིད་གསོ་
བར་ཕན་ན་སྙམ་པ་དང་དད་ལྡན་རྣམས་ཀྱིས་ཐུགས་ལ་གཞུག ཅེས་པ་འདིའི་ཤུ་ལོ་ཀ་དང་པོ་ཀུན་མཁྱེན་ཀློང་
ཆེན་པའི་ཟབ་དོན་རྒྱ་མཚོའི་སྤྲིན་ཕུང་གི་མཆོད་བརྗོད་ལས་བྱུང་ཞིང། དེ་ཕྱིན་ཀུན་མཁྱེན་གཉིས་པ་རིག་
འཛིན་འཇིགས་མེད་གླིང་པའི་རྡོ་རྗེའི་གསུང་བྱིན་རླབས་ཅན་ཡིན་ནོ། །

༄༅༔ ཨོ་རྒྱན་རིན་པོ་ཆེའི་གསོལ་འདེབས་བསམ་པ་ལྷུན་
གྲུབ་མ་བཞགས་སོ༔
ཨེ་མ་ཧོ༔ དག་པའི་ཞིང་མཆོག་ལྷོ་ནུབ་དཔལ་རི་ནས༔ རྒྱལ་བ་
ཀུན་འདུས་གུ་རུ་པདྨ་འབྱུང་༔ ད་ལྟ་དུས་ངན་སྙིགས་མའི་སྐྱེ་འགྲོ་ལ༔
ཐུགས་རྗེས་གཟིགས་ནས་བདག་ལ་དགོངས་སུ་གསོལ༔ སྤྱི་གཙུག་ཉི་
ཟླ་པདྨའི་གདན་སྟེང་དུ༔ རྩ་བའི་བླ་མ་ཨོ་རྒྱན་རིན་པོ་ཆེ༔ བཀའ་བརྒྱུད་
བླ་མ་རྣམས་ཀྱི་འཁོར་གྱིས་བསྐོར༔ གསོལ་བ་འདེབས་སོ་ལས་ངན་
དག་པར་མཛོད༔ བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔
ཤར་ཕྱོགས་ལྟ་ན་སྡུག་པའི་ཕོ་བྲང་ན༔ སངས་རྒྱས་སྨན་ལ་ཨོ་རྒྱན་
རིན་པོ་ཆེ༔ སྨན་བླ་མཆེད་བརྒྱད་རིག་འཛིན་འཁོར་གྱིས་བསྐོར༔
གསོལ་འདེབས་སོ་ནད་རིགས་ཞི་བར་མཛོད༔ བསམ་པ་ལྷུན་གྱིས་
འགྲུབ་པར་བྱིན་གྱིས་རློབས༔ ཡེ་ཤེས་མེ་རི་འབར་བའི་ཕོ་བྲང་ན༔ ཆེ་
མཆོག་ཧེ་རུ་ཨོ་རྒྱན་རིན་པོ་ཆེ༔ ཡི་དམ་ཁྲོ་བོ་ཁྲོ་མོའི་འཁོར་གྱིས་
བསྐོར༔ གསོལ་བ་འདེབས་སོ་དངོས་གྲུབ་བསྩལ་དུ་གསོལ༔ བསམ་པ་
ལྷུན་གྱིས་འགྲུབ་པར་བྱིན་གྱིས་རློབས༔ མཁའ་སྤྱོད་དག་པ་འོད་ལྔའི་ཕོ་
བྲང་ན༔ མཁའ་འགྲོའི་གཙོ་བོ་ཨོ་རྒྱན་རིན་པོ་ཆེ༔ ཡེ་ཤེས་འཇིག་རྟེན་

ཊཱཀྐིའི་འཁོར་གྱིས་བསྐོར༔ གསོལ་བ་འདེབས་སོ་ཕྱི་ནང་བར་ཆད་
སོལ༔ བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ དགྲ་བགེགས་
གདུག་པ་བསྣོལ་བའི་ཁྲི་སྟེང་ན༔ ཆོས་སྐྱོང་གཙོ་བོ་ཨོ་རྒྱན་རིན་པོ་ཆེ༔
ཡེ་ཤེས་འཇིག་རྟེན་ཆོས་སྐྱོང་འཁོར་གྱིས་བསྐོར༔ གསོལ་བ་འདེབས་
སོ་དུས་ཀྱི་གཡོ་འཁྲུག་བཟློག༔ བསམ་པ་ལྷུན་གྱིས་འགྲུབ་པར་བྱིན་
གྱིས་རློབས༔ མི་འགྱུར་རིན་ཆེན་གཏེར་གྱི་ཕོ་བྲང་ན༔ དངོས་གྲུབ་
འབྱུང་གནས་ཨོ་རྒྱུན་རིན་པོ་ཆེ༔ ནོར་ལྷ་གཏེར་བདག་རྣམས་ཀྱིས་
བསྐོར༔ གསོལ་བ་འདེབས་སོ་དངོས་གྲུབ་ཆར་ལྟར་ཕོབ༔ བསམ་པ་
ལྷུན་གྱིས་འགྲུབ་པར་བྱིན་གྱིས་རློབས༔ ཁ་བའི་ཡུལ་ལྗོངས་བོད་ཀྱི་
ཞིང་ཁམས་སུ༔ ལྷ་སྲིན་དམ་བཏགས་ཨོ་རྒྱན་རིན་པོ་ཆེ༔ བཀའ་སྲུང་སྡེ་
བརྒྱད་གཞི་བདག་འཁོར་གྱིས་བསྐོར༔ གསོལ་བ་འདེབས་སོ་མཐའ་ཡི་
དམག་དཔུང་ཟློག༔ བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔
བདེ་ཆེན་པདྨ་འོད་འབར་ཕོ་བྲང་ན༔ འོད་དཔག་མེད་མགོན་ཨོ་རྒྱན་རིན་
པོ་ཆེ༔ ཕྱོགས་བཅུའི་སངས་རྒྱས་སྲས་བཅས་འཁོར་གྱིས་བསྐོར༔
གསོལ་བ་འདེབས་སོ་པདྨ་འོད་དུ་དྲོངས༔ བསམ་པ་ལྷུན་གྱིས་འགྲུབ་
པར་བྱིན་གྱིས་རློབས༔ ཨོཾ་ཨཱཧཱུྃ་བཛྲ་གུ་རུ་པདྨ་སིདྡྷི་ཧཱུཾ༔ སྟེང་ནས་ཉི་
ཟླ་གཟའ་སྐར་ཆོ་འཕྲུལ་ཟློག༔ འོག་ནས་ས་བདག་ཀླུ་གཉན་འདུག་རྩུབ་

ཟློག༔ བར་ནས་བཙན་དང་མ་མོའི་གནོད་པ་ཟློག༔ འབྱུང་བ་བཞི་ཡི་ནད་
རིགས་ཐམས་ཅད་ཀྱི་ཁ་ཐམ༔ ཕྱོགས་བཞི་མཚམས་བརྒྱད་ཀྱི་མཐའ་ཡི་
དམག་དཔུང་ཐམས་ཅད་མཱ་ར་ཡ༔ བྷོ་བྷོ༔ ཟློག་ཟློག༔ མ་འོངས་འགྲོ་བ་སྐྱ་སེར་
ཐམས་ཅད་ཀྱིས༔ གསོལ་འདེབས་འདི་ལ་རྟག་ཏུ་བརྩོན་གྱུར་ན༔ ནད་གདོན་དུས་མིན་འཆི་བའི་ཀེག་ལས་
ཐར༔ གཟུགས་ཅན་གཟུགས་མེད་གངོན་བགེགས་བར་ཆད་ཞི༔ ཕྱི་མ་ཨོ་རྒྱན་ང་ཡི་ཐུགས་རྗེས་འཛིན༔ འདི་
ལ་ཐེ་ཚོམ་ཡིད་གཉིས་མ་ཟ་ཞིག༔ པདྨ་ང་ཡི་སྙིང་གཏམ་ཡིན་པར་ངེས༔ ས་མ་ཡཱ༔ རྒྱ་རྒྱ་རྒྱ༔ རིག་འཛིན་
འཇིགས་མེད་ནུས་ལྡན་རྡོ་རྗེས་གཏམ་རྒྱལ་རྡོ་ཐི་གངས་དཀར་གྱི་བསེའུ་འོ་མའི་མཚོ་ནང་ནས་གདན་དྲངས་
པ་འོ༔
༈ཨོ་རྒྱན་རིན་པོ་ཆེའི་གསོལ་འདེབས་འཇིགས་པ་ཀུན་
སྐྱོབ་བཞུགས་སོ། །
ཨེ་མ་ཧོ། ཕྱོགས་དུས་རྒྱལ་བ་ཀུན་གྱི་ངོ་བོ་ཉིད། །སངས་རྒྱས་
གཞན་ལས་ཐུགས་རྗེ་འཕྲིན་ལས་མྱུར། །བོད་ཁམས་སྐྱོང་བར་ཞལ་
གྱིས་བཞེས་པ་ཡི། །ཨོ་རྒྱན་རིན་པོ་ཆེ་ལ་གསོལ་བ་འདེབས། །བཟོད་
མེད་གདུང་ཤུགས་དྲག་པོས་སྙིང་ནས་འབོད། །མི་མངོན་དབྱིངས་ནས་
ཐུགས་རྗེའི་སྤྱན་གྱིས་གཟིགས། །སྙིགས་མ་ལྔ་བདོའི་མཐའ་ལ་ཐུག་
པའི་ཚེ། །ཡུལ་ལྷ་ཡུལ་ཕུད་འབྱུང་པོས་ཤུལ་བཟུང་ན། །གཞི་བདག་

གནས་སུ་འགོད་ཅིག་པདྨ་འབྱུང་། །ནག་ཕྱོགས་མི་དང་འདྲེ་བདུད་ཁ་
དར་ན། །དཀར་ཕྱོགས་དབུགས་དབྱུང་མཛོད་ཅིག་པདྨ་འབྱུང་། །ཆོས་
སྐྱོང་རྣམས་ཀྱིས་དམ་བཅའ་བཏང་གྱུར་ན། །དམ་ཚིག་ཕྱག་རྒྱས་ཆིངས་
ཤིག་པདྨ་འབྱུང་། །དམ་མེད་ཤི་འདྲེས་བར་ཆད་བརྩམས་གྱུར་ན། །འདྲེ་
རྒོད་དམ་ལ་ཐོག་ཅིག་པདྨ་འབྱུང་། །སྐྱེ་འགྲོའི་ཤེས་རྒྱུད་བགེགས་ཀྱིས་
བརླབས་གྱུར་ན། །ཁ་ཕྲོལ་བགེགས་ཚོགས་སྐྲོད་ཅིག་པདྨ་འབྱུང་། །
སྨོན་ལོག་དམ་སྲིས་བསྟན་ལ་བར་གཅོད་ན། །དྲག་རྩལ་ཤུགས་ཀྱིས་
སྒྲོལ་ཅིག་པདྨ་འབྱུང་། །རྒྱ་འདྲེ་འགོངས་པོས་བོད་ཁམས་ཕོང་པ་ན། །
མཐུ་སྟོབས་ནུས་པས་ཐུལ་ཅིག་པདྨ་འབྱུང་། །མཐའ་བཞིའི་དམག་གིས་
མཚོན་ཁ་ལྡང་བ་ན། །མཐའ་དམག་དུས་འཁྲུགས་ཟློག་ཅིག་པདྨ་
འབྱུང་། །ལྷ་སྲིན་མ་མོའི་དལ་ཡམས་འཐིབས་པ་ན། །ཐུགས་རྗེའི་སྨན་
གྱིས་སོལ་ཅིག་པདྨ་འབྱུང་། །འབྲོག་པ་ཕྱུགས་ཉེས་ཡུལ་པ་ལོ་ཉེས་
ན། །འབྲུ་ནོར་ལོངས་སྤྱོད་སྩལ་ཅིག་པདྨ་འབྱུང་། །ས་ཡི་བཅུད་ཉམས་
སྐྱེ་འགྲོའི་གཡང་ཉམས་ན། །བཅུད་གཡང་ཕྱིན་ཆེན་ཕོབ་ཅིག་པདྨ་
འབྱུང་། །བསྟན་དང་བསྟན་འཛིན་སྡེ་དང་བཅས་པ་རྣམས། །དར་ཞིང་
རྒྱས་པར་མཛོད་ཅིག་པདྨ་འབྱུང་། །ཆོས་མེད་བདག་སོགས་འཁོར་བར་
འཁྱམས་པ་ན། །བདེ་ཆེན་ཞིང་དུ་དྲུངས་ཤིག་པདྨ་འབྱུང་། །ལྟ་སྒོམ་སྤྱོད་

པ་གོལ་སར་འཆུགས་གྱུར་ན། །དོན་དམ་རང་ངོ་སྤྲོད་ཅིག་པདྨ་འབྱུང་། །
འདི་དམ་ཕྱི་མ་བར་དོ་ཐམས་ཅད་དུ། །འབྲལ་མེད་ཐུགས་རྗེས་ཟུངས་
ཤིག་པདྨ་འབྱུང་། །མདོར་ན་སྡུག་བསྔལ་ཉེས་ཚོགས་ཅི་བྱུང་ཡང་། །
རྟག་ཏུ་ཐུགས་རྗེས་སྐྱོབས་ཤིག་པདྨ་འབྱུང་། །སྐྱེ་བ་འདི་ནས་ཚེ་རབས་
ཐམས་ཅད་དུ། །བློ་སྣ་ཆོས་ལ་སྒྱུར་ཅིག་པདྨ་འབྱུང་། །བདག་སོགས་
འདི་ནས་ཚེ་འཕོས་གྱུར་མ་ཐག །ཟངས་མདོག་དཔལ་གྱི་རི་བོར་སྐྱེ་བར་
ཤོག །ཅེས་པའི་དེང་སང་གི་དུས་དང་བསྟུན་པའི་ཨོ་རྒྱན་ཆེན་པོའི་གསོལ་འདེབས་ཐུགས་དམ་བསྐུང་བྱེད་
འདི་སྡེ་དགེ་རྒྱལ་པོའི་ཕོ་བྲང་ཆེན་པོའི་གདན་ས་ལྷུན་གྲུབ་སྟེང་དུ་དཔའ་བོ་ལས་རབ་རྩལ་གྱིས་སྦྱར་བའོ། །
༈ ཧཱིཿ དཀོན་མཆོག་རྩ་གསུམ་བདེ་གཤེགས་ཀུན་འདུས་དཔལ། །
མ་ལུས་འགྲོ་བའི་སྐྱབས་མགོན་པདྨ་འབྱུང་། །གསོལ་བ་འདེབས་སོ་གུ་
རུ་རིན་པོ་ཆེ། །བསམ་པ་ལྷུན་གྱིས་འགྲུབ་པར་བྱིན་གྱིས་རློབས། །ཞེས་
དང་། ནད་གདོན་བར་ཆད་ཞི་བར་མཛད་པ་དང་། །འཆི་མེད་ཚེ་དབང་
མཆོག་གི་དངོས་གྲུབ་སྩོལ། ། ཞེས་སྔ་མའི་ཤོ་ལོ་ཀ་གཅིག་པོ་འདི་རྫོགས་ཆེན་དམ་ཅན་ལྷ་
ཁང་གི་ནང་རྟེན་ཨོ་རྒྱན་རིན་པོ་ཆེས། རྗེ་དབོན་ཀུན་གྲོལ་རྣམ་རྒྱལ་ལ་ཞལ་གསུངས་མའོ། ། ཕྱི་མའི་ཚིག་རྐང་
གཉིས་པོ་འདི་དཔལ་སྤྲུལ་རིན་པོ་ཆེས་ཞལ་སྐོང་མཛད་པའོ། །
༈ ཨོ་རྒྱན་རིན་པོ་ཆེ་ལ་གསོལ་བ་འདེབས། །འགལ་རྐྱེན་བར་ཆད་
མི་འབྱུང་ཞིང་། །མཐུན་རྐྱེན་བསམ་པ་འགྲུབ་པ་དང་། །མཆོག་དང་ཐུན་
མོང་དངོས་གྲུབ་སྩོལ། །ཞེས་པ་འདི་ཡང་ཀུན་བཟང་གཞན་ཕན་དབང་པོས་ཙ་རི་ཏྲ་ནས་ཨོ་རྒྱན་

རིན་པོ་ཆེའི་ཞལ་མངོན་སུམ་དུ་མཇལ་སྐབས་གསོལ་བ་བཏབ་པ་དགེའོ། །མངྒལཾ་།།
༈ དུས་གསུམ་སངས་རྒྱས་གུ་རུ་རིན་པོ་ཆེ། །དངོས་གྲུབ་ཀུན་འབྱུང་
བདེ་བ་ཆེན་པོའི་ཞབས། ། བར་ཆད་ཀུན་སེལ་བདུད་འདུལ་དྲག་པོ་
རྩལ། །གསོལ་བ་འདེབས་སོ་བྱིན་གྱིས་བརླབ་ཏུ་གསོལ། ། ཕྱི་ནང་
གསང་བའི་བར་ཆད་ཞི་བ་དང་། །བསམ་པ་ལྷུན་གྱིས་འགྲུབ་པར་བྱིན་
གྱིས་རློབས། །ཨོཾ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ། གཏེར་ཆེན་མཆོག་གྱུར་བདེ་ཆེན་
གླིང་པས་སེང་ཆེན་གནམ་བྲག་གི་གཡས་ཟུར་བྲག་རི་རིན་ཆེན་བརྩེགས་པ་ནས་སྤྱན་དྲངས་པ་དུས་བབས་ཀྱི་
གསོལ་འདེབས་འདི་ཞིང་བྱིན་རླབས་ཤིན་ཏུ་ཆེ་བས་ཀུན་གྱིས་ཁ་ཏོན་དུ་གཅེས་པར་ཟུངས་ཤིག །
༈ སྐྱབས་གནས་ཀུན་འདུས་ཨོ་རྒྱན་རིན་པོ་ཆེ། །བཟོད་མེད་གདུང་
ཤུགས་དྲག་པོས་གསོལ་བ་འདེབས། ། ཕྱི་ནང་གསང་བའི་བར་ཆད་
དབྱིངས་སུ་སོལ། ། བསམ་དོན་ཆོས་བཞིན་འགྲུབ་པར་བྱིན་གྱིས་
རློབས། །ཞེས་པ་འང་འཇམ་དབྱངས་མཁྱེན་བརྩེ་དབང་པོས་རྩེ་གཅིག་ཏུ་གུས་པས་གང་ཤར་ཤགས་བྱུང་དུ་གསོལ་བ་
བཏབ་པ་དགེའོ། །
༈བསམ་ལྷུན་བསྡུས་པ་གློག་ལྟར་མྱུར་ཞགས་བཞུགས་སོ།
ཨེ་མ་ཧོ། དཀོན་མཆོག་རྩ་གསུམ་བདེ་གཤེགས་ཀུན་འདུས་
དཔལ། །སྙིགས་དུས་འགྲོ་བ་མགོན་མེད་སྐྱབས་གཅིག་པུ། ། ཐུགས་རྗེ་

གློག་ལྟར་མྱུར་བའི་ཐོད་ཕྲེང་རྩལ། །མ་ཧཱ་གུ་རུ་པདྨ་ཧེ་རུ་ཀར། །མོས་
གུས་གདུང་ཤུགས་དྲག་པོས་གསོལ་བ་འདེབས། །དགྲ་གདོན་བགེགས་
དང་བར་ཆད་བྱད་ཕུར་བཟློག །མ་རུངས་རྒྱལ་བསེན་འབྱུང་པོ་དམ་ལ་
ཐོགས། །བསམ་པ་ལྷུན་གྱིས་འགྲུབ་པར་བྱིན་གྱིས་རློབས། །འཕགས་མ་ཡུམ་
སྲས་ཀྱི་ཐུགས་བཞེད་ལྟར་འཇའ་ལུས་རྡོ་རྗེས་སྨྲས་པའོ། །
༄༅། །གསོལ་འདེབས་བར་ཆད་ལམ་སེལ་བཞུགས་སོ། །
ཨོ་ཨཱཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཆོས་སྐུ་སྣང་བ་མཐའ་ཡས་ལ་
གསོལ་བ་འདེབས༔ ལོངས་སྐུ་ཐུགས་རྗེ་ཆེན་པོ་ལ་གསོལ་བ་འདེབས༔
སྤྲུལ་སྐུ་པདྨ་འབྱུང་གནས་ལ་གསོལ་བ་འདེབས༔ བདག་གི་བླ་མ་ངོ་
མཚར་སྤྲུལ་པའི་སྐུ༔ རྒྱ་གར་ཡུལ་དུ་སྐུ་འཁྲུངས་ཐོས་བསམ་མཛད༔
བོད་ཡུལ་དབུས་སུ་ཞལ་བྱོན་དྲེགས་པ་བཏུལ༔ ཨོ་རྒྱན་ཡུལ་དུ་སྐུ་
བཞུགས་འགྲོ་དོན་མཛད༔ ཐུགས་རྗེས་བདག་ལ་བྱིན་གྱིས་རློབས༔
བརྩེ་བས་བདག་སོགས་ལམ་སྣ་དྲོངས༔ དགོངས་པས་བདག་ལ་དངོས་
གྲུབ་སྩོལ༔ ནུས་པས་བདག་སོགས་བར་ཆད་སོལ༔ ཕྱི་ཡི་བར་ཆད་ཕྱི་
རུ་སོལ༔ ནང་གི་བར་ཆད་ནང་དུ་སོལ༔ གསང་བའི་བར་ཆད་དབྱིངས་

སུ་སོལ༔ གུས་པས་ཕྱག་འཚལ་སྐྱབས་སུ་འཆི༔ ༀ་ཨཱ་ཧཱུྃ་བཛྲ་གུ་རུ་
པདྨ་སིདྡྷི་ཧཱུྃ༔ སྐུ་ཡི་ངོ་མཚར་མཐོང་བའི་ཚེ༔ གཡས་པས་རལ་གྲིའི་
ཕྱག་རྒྱ་མཛད༔ གཡོན་པས་འགུགས་པའི་ཕྱག་རྒྱ་མཛད༔ ཞལ་བགྲད་
མཆེ་གཙིགས་གྱེན་ལ་གཟིགས༔ རྒྱལ་བའི་གདུང་འཛིན་འགྲོ་བའི་
མགོན༔ ཐུགས་རྗེས་བདག་ལ་བྱིན་གྱིས་རློབས༔ བརྩེ་བས་བདག་
སོགས་ལམ་སྣ་དྲོངས༔ དགོངས་པས་བདག་ལ་དངོས་གྲུབ་སྩོལ༔ ནུས་
པས་བདག་སོགས་བར་ཆད་སོལ༔ ཕྱི་ཡི་བར་ཆད་ཕྱི་རུ་སོལ༔ ནང་གི་
བར་ཆད་ནང་དུ་སོལ༔ གསང་བའི་བར་ཆད་དབྱིངས་སུ་སོལ༔ གུས་
པས་ཕྱག་འཚལ་སྐྱབས་སུ་འཆི༔ ༀ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔
དམ་ཆོས་རིན་ཆེན་གསན་པའི་ཚེ༔ སྐུ་གསལ་འོད་ཟེར་མདངས་དང་
ལྡན༔ ཕྱག་གཡས་སྡེ་སྣོད་གླེགས་བམ་བསྣམས༔ གཡོན་པའི་ཕུར་པའི་
པུསྟི་བསྣམས༔ ཟབ་མོའི་ཆོས་རྣམས་ཐུགས་སུ་ཆུད༔ ཡང་ལེ་ཤོད་ཀྱི་
པཎྜིཏ༔ ཐུགས་རྗེས་བདག་ལ་བྱིན་གྱིས་རློབས༔ བརྩེ་བས་བདག་
སོགས་ལམ་སྣ་དྲོངས༔ དགོངས་པས་བདག་ལ་དངོས་གྲུབ་སྩོལ༔ ནུས་
པས་བདག་སོགས་བར་ཆད་སོལ༔ ཕྱི་ཡི་བར་ཆད་ཕྱི་རུ་སོལ༔ ནང་གི་
བར་ཆད་ནང་དུ་སོལ༔ གསང་བའི་བར་ཆད་དབྱིངས་སུ་སོལ༔ གུས་
པས་ཕྱག་འཚལ་སྐྱབས་སུ་འཆི༔ ༀ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔

དམ་ཅན་དམ་ལ་བཏགས་པའི་ཚེ༔ དྲི་མེད་གནས་མཆོག་ཉམས་རེ་
དགའ༔ རྒྱ་གར་བོད་ཡུལ་ས་མཚམས་སུ༔ བྱིན་གྱིས་བརླབས་ནས་
བྱོན་པའི་ཚེ༔ དྲི་བསུང་སྤོས་ངད་ལྡན་པའི་རི༔ མེ་ཏོག་པདྨ་དགུན་ཡང་
སྐྱེ༔ ཆུ་མིག་བྱང་ཆུབ་བདུད་རྩིའི་ཆུ༔ བདེ་ལྡན་དེ་ཡི་གནས་མཆོག་ཏུ
སྐྱེས་མཆོག་ཚུལ་བཟང་ཆོས་གོས་གསོལ༔ ཕྱག་གཡས་རྡོ་རྗེ་རྩེ་དགུ་
བསྣམས༔ གཡོན་པས་རིན་ཆེན་ཟ་མ་ཏོག༔ རཀྟ་བདུད་རྩིས་ནང་དུ་
གཏམས༔ མཁའ་འགྲོ་དམ་ཅན་དམ་ལ་བཏགས༔ ཡི་དམ་ཞལ་གཟིགས་
དངོས་གྲུབ་བརྙེས༔ ཐུགས་རྗེས་བདག་ལ་བྱིན་གྱིས་རློབས༔ བརྩེ་བས་
བདག་སོགས་ལམ་སྣ་དྲོངས༔ དགོངས་པས་བདག་ལ་དངོས་གྲུབ་སྩོལ༔
ནུས་པས་བདག་སོགས་བར་ཆད་སོལ༔ ཕྱི་ཡི་བར་ཆད་ཕྱི་རུ་སོལ༔
ནང་གི་བར་ཆད་ནང་དུ་སོལ༔ གསང་བའི་བར་ཆད་དབྱིངས་སུ་སོལ༔
གུས་པས་ཕྱག་འཚལ་སྐྱབས་སུ་འཆི༔ ༀ་ཨཱ་ཧཱུྃ་བཛྲ་གུ་རུ་པདྨ་སིདྡྷི་
ཧཱུྃ༔ རྒྱལ་བའི་བསྟན་པ་བཙུགས་པའི་ཚེ༔ གཡའ་རིའི་ནགས་ལ་སྒྲུབ་པ་
མཛདཿ བསྙེན་ཕུར་ནམ་མཁའི་དབྱིངས་སུ་འཕང༔ རྡོ་རྗེའི་ཕྱག་རྒྱས་
བླངས་ཤིང་བསྒྲིལ༔ བསྒྲིལ་ཞིང་ཙནྡན་ནགས་སུ་འཕང༔ མེ་འབར་
འཁྲུགས་ཤིང་མཚོ་ཡང་སྐེམ༔ སྲིབ་ཀྱི་མུ་སྟེགས་ས་གང་བསྲེགས༔
ཡཀྵ་ནག་པོ་རྡུལ་དུ་བརླག༔ འགྲན་གྱི་དོ་མེད་བདུད་ཀྱི་གཤེདཿ ཐུགས་

རྗེས་བདག་ལ་བྱིན་གྱིས་རློབས༔ བརྩེ་བས་བདག་སོགས་ལམ་སྣ་
དྲོངས༔ དགོངས་པས་བདག་ལ་དངོས་གྲུབ་སྩོལ༔ ནུས་པས་བདག་
སོགས་བར་ཆད་སོལ༔ ཕྱི་ཡི་བར་ཆད་ཕྱི་རུ་སོལ༔ ནང་གི་བར་ཆད་
ནང་དུ་སོལ༔ གསང་བའི་བར་ཆད་དབྱིངས་སུ་སོལ༔ གུས་པས་ཕྱག་
འཚལ་སྐྱབས་སུ་འཆི༔ ༀ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ སྲིན་པོའི་ཁ་
གནོན་མཛད་པའི་ཚེ༔ ཁྱེའུ་ཆུང་སྤྲུལ་སྐུའི་ཆ་ལུགས་ཅན༔ ཡ་མཚན་
གཟུགས་བཟང་ཁ་དོག་ལེགས༔ ཚེམས་འགྲིགས་དབུ་སྐྲ་སེར་ལ་
མཛེས༔ དགུང་ལོ་བཅུ་དྲུག་ལོན་པའི་ཚུལ༔ རིན་ཆེན་རྒྱན་ཆ་སྣ་
ཚོགས་གསོལ༔ ཕྱག་གཡས་འཁར་བའི་ཕུར་པ་བསྣམས༔ བདུད་དང་
སྲིན་པོའི་ཁ་གནོན་མཛདགཡོན་པས་སེང་ལྡེང་ཕུར་པ་བསྣམས༔ མོས་
པའི་བུ་ལ་སྲུང་སྐྱོབ་མཛད༔ མགུལ་ན་ལྕགས་ཀྱི་ཕུར་པ་བསྣམས༔ ཡི་
དམ་ལྷ་དང་གཉིས་སུ་མེདཿ གཉིས་མེད་སྤྲུལ་སྐུ་འཛམ་གླིང་རྒྱན
ཐུགས་རྗེས་བདག་ལ་བྱིན་གྱིས་རློབས༔ བརྩེ་བས་བདག་སོགས་ལམ་
སྣ་དྲོངས༔ དགོངས་པས་བདག་ལ་དངོས་གྲུབ་སྩོལ༔ ནུས་པས་བདག་
སོགས་བར་ཆད་སོལ༔ ཕྱི་ཡི་བར་ཆད་ཕྱི་རུ་སོལ༔ ནང་གི་བར་ཆད་
ནང་དུ་སོལ༔ གསང་བའི་བར་ཆད་དབྱིངས་སུ་སོལ༔ གུས་པས་ཕྱག་
འཚལ་སྐྱབས་སུ་འཆི༔ ༀ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ འདྲེ་ཡི་ཡུལ་

དུ་དགོངས་པའི་ཚེ༔ མེ་དཔུང་ཤོད་ཀྱི་ས་གཞི་ལ༔ མདའ་རྒྱང་གང་གི་
མཚོ་ནང་དུ༔ པདྨའི་སྟེང་དུ་བསིལ་བསིལ་འདྲ༔ པདྨའི་ནང་ན་དགོངས་
པ་མཛད༔ མཚན་ཡང་པདྨ་འབྱུང་གནས་ཞེས༔ རྫོགས་པའི་སངས་
རྒྱས་དངོས་སུ་བྱོན༔ དེ་འདྲའི་སྤྲུལ་སྐུ་ཡ་མཚན་ཅན༔ ཐུགས་རྗེས་
བདག་ལ་བྱིན་གྱིས་རློབས༔ བརྩེ་བས་བདག་སོགས་ལམ་སྣ་དྲོངས༔
དགོངས་པས་བདག་ལ་དངོས་གྲུབ་སྩོལ༔ ནུས་པས་བདག་སོགས་བར་
ཆད་སོལ༔ ཕྱི་ཡི་བར་ཆད་ཕྱི་རུ་སོལ༔ ནང་གི་བར་ཆད་ནང་དུ་སོལ༔
གསང་བའི་བར་ཆད་དབྱིངས་སུ་སོལ༔ གུས་པས་ཕྱག་འཚལ་སྐྱབས་
སུ་འཆི༔ ༀ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ བོད་ཀྱི་ཉི་མ་མཛད་པའི་ཚེ༔
དད་ལྡན་འགྲོ་བ་འདྲེན་པའི་དཔལ༔ གང་ལ་གང་འདུལ་སྐུར་བསྟན་ནས
གཙང་ཁ་ལ་ཡི་ལ་ཐོག་ཏུ༔ དགྲ་ལྷའི་དགེ་བསྙེན་དམ་ལ་བཏགས༔ ཡུལ་
ནི་ཚ་བའི་ཚ་ཤོད་དུ༔ ལྷ་ཡི་དགེ་བསྙེན་དྲེགས་པ་ཅན༔ ཉི་ཤུ་རྩ་གཅིག་
དམ་ལ་བཏགས༔ མང་ཡུལ་དེ་ཡི་བྱམས་སྤྲིན་དུ༔ དགེ་སློང་བཞི་ལ་
དངོས་གྲུབ་གནང༔ ཁྱད་པར་འཕགས་པའི་རིག་འཛིན་མཆོག ཐུགས་
རྗེས་བདག་ལ་བྱིན་གྱིས་རློབས༔ བརྩེ་བས་བདག་སོགས་ལམ་སྣ་
དྲོངས༔ དགོངས་པས་བདག་ལ་དངོས་གྲུབ་སྩོལ༔ ནུས་པས་བདག་
སོགས་བར་ཆད་སོལ༔ ཕྱི་ཡི་བར་ཆད་ཕྱི་རུ་སོལ༔ ནང་གི་བར་ཆད་

ནང་དུ་སོལ༔ གསང་བའི་བར་ཆད་དབྱིངས་སུ་སོལ༔ གུས་པས་ཕྱག་
འཚལ་སྐྱབས་སུ་འཆི༔ ༀ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ དཔལ་མོ་
ཐང་གི་དཔལ་ཐང་དུ༔ བརྟན་མ་བཅུ་གཉིས་དམ་ལ་བཏགས༔ བོད་ཡུལ་
ཁ་ལའི་ལ་ཐོག་ཏུ༔ གངས་དཀར་ཤ་མེད་དམ་ལ་བཏགས༔ འདམ་ཤོད་
ལྷ་བུའི་སྙིང་དྲུང་དུ༔ ཐང་ལྷ་ཡར་བཞུད་དམ་ལ་བཏགས༔ ཧས་པོ་རི་ཡི་
ཡང་གོང་དུ༔ ལྷ་སྲིན་ཐམས་ཅད་དམ་ལ་བཏགས༔ ཆེ་བའི་ལྷ་འདྲེ་
ཐམས་ཅད་ཀྱིས༔ ལ་ལས་སྲོག་གི་སྙིང་པོ་ཕུལ༔ ལ་ལས་བསྟན་པ་
བསྲུང་བར་བྱས༔ ལ་ལས་བྲན་དུ་ཁས་བླངས་བྱསམཐུ་དང་རྫུ་འཕྲུལ་
སྟོབས་པོ་ཆེ༔ ཐུགས་རྗེས་བདག་ལ་བྱིན་གྱིས་རློབས༔ བརྩེ་བས་
བདག་སོགས་ལམ་སྣ་དྲོངས༔ དགོངས་པས་བདག་ལ་དངོས་གྲུབ་སྩོལ༔
ནུས་པས་བདག་སོགས་བར་ཆད་སོལ༔ ཕྱི་ཡི་བར་ཆད་ཕྱི་རུ་སོལ༔
ནང་གི་བར་ཆད་ནང་དུ་སོལ༔ གསང་བའི་བར་ཆད་དབྱིངས་སུ་སོལ༔
གུས་པས་ཕྱག་འཚལ་སྐྱབས་སུ་འཆི༔ ༀ་ཨཱ་ཧཱུྃ་བཛྲ་གུ་རུ་པདྨ་སིདྡྷི་
ཧཱུྃ༔ དམ་པ་ཆོས་ཀྱི་བསྟན་པ་ནི༔ རྒྱལ་མཚན་ལྟ་བུར་བཙུགས་པའི་ཚེ༔
བསམ་ཡས་མ་བཞེངས་ལྷུན་གྱིས་གྲུབ༔ རྒྱལ་པོའི་དགོངས་པ་མཐར་
ཕྱིན་མཛད༔ སྐྱེས་མཆོག་གསུམ་གྱི་མཚན་ཡང་གསོལ༔ གཅིག་ནི་པདྨ་
འབྱུང་གནས་ཞེས༔ གཅིག་ནི་པདྨ་སམྦྷ་ཝ༔ གཅིག་གི་མཚོ་སྐྱེས་རྡོ་རྗེ་

གསོལ༔ གསང་མཚན་རྡོ་རྗེ་དྲག་པོ་རྩལ༔ ཐུགས་རྗེས་བདག་ལ་བྱིན་
གྱིས་རློབས༔ བརྩེ་བས་བདག་སོགས་ལམ་སྣ་དྲོངས༔ དགོངས་པས་
བདག་ལ་དངོས་གྲུབ་སྩོལ༔ ནུས་པས་བདག་སོགས་བར་ཆད་སོལ༔ ཕྱི་
ཡི་བར་ཆད་ཕྱི་རུ་སོལ༔ ནང་གི་བར་ཆད་ནང་དུ་སོལ༔ གསང་བའི་བར་
ཆད་དབྱིངས་སུ་སོལ༔ གུས་པས་ཕྱག་འཚལ་སྐྱབས་སུ་འཆི༔ ༀ་ཨཱ་
ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ བསམ་ཡས་མཆིམས་ཕུར་སྒྲུབ་པ་མཛད༔
རྐྱེན་ངན་བཟློག་ཅིང་དངོས་གྲུབ་གནང༔ རྗེ་བློན་ཐར་པའི་ལམ་ལ་བཀོད༔
གདོན་གཟུགས་བོན་གྱི་བསྟན་པ་བསྣུབསཿ ཆོས་སྐུ་དྲི་མེད་རིན་ཆེན་
བསྟན༔ སྐལ་ལྡན་སངས་རྒྱས་ས་ལ་བཀོད༔ ཐུགས་རྗེས་བདག་ལ་བྱིན་
གྱིས་རློབས༔ བརྩེ་བས་བདག་སོགས་ལམ་སྣ་དྲོངས༔ དགོངས་པས་
བདག་ལ་དངོས་གྲུབ་སྩོལ༔ ནུས་པས་བདག་སོགས་བར་ཆད་སོལ༔ ཕྱི་
ཡི་བར་ཆད་ཕྱི་རུ་སོལ༔ ནང་གི་བར་ཆད་ནང་དུ་སོལ༔ གསང་བའི་བར་
ཆད་དབྱིངས་སུ་སོལ༔ གུས་པས་ཕྱག་འཚལ་སྐྱབས་སུ་འཆི༔ ༀ་ཨཱ་
ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ དེ་ནས་ཨོ་རྒྱན་ཡུལ་དུ་བྱོན༔ ད་ལྟ་སྲིན་
པོའི་ཁ་གནོན་མཛད༔ མི་ལས་ལྷག་གྱུར་ཡ་མཚན་ཆེ༔ སྤྱོད་པ་རྨད་བྱུང་
ངོ་མཚར་ཆེ༔ མཐུ་དང་རྫུ་འཕྲུལ་སྟོབས་པོ་ཆེ༔ ཐུགས་རྗེས་བདག་ལ་
བྱིན་གྱིས་རློབས༔ བརྩེ་བས་བདག་སོགས་ལམ་སྣ་དྲོངས༔ དགོངས་

པས་བདག་ལ་དངོས་གྲུབ་སྩོལ༔ ནུས་པས་བདག་སོགས་བར་ཆད་
སོལ༔ ཕྱི་ཡི་བར་ཆད་ཕྱི་རུ་སོལ༔ ནང་གི་བར་ཆད་ནང་དུ་སོལ༔
གསང་བའི་བར་ཆད་དབྱིངས་སུ་སོལ༔ གུས་པས་ཕྱག་འཚལ་སྐྱབས་
སུ་འཆི༔ ༀ་ཨཱ་ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ སྐུ་གསུང་ཐུགས་ལྡན་འགྲོ་
བ་འདྲེན་པའི་དཔལ༔ སྒྲིབ་པ་ཀུན་སྤངས་ཁམས་གསུམ་ས་ལེར་མཁྱེན
དངོས་གྲུབ་མཆོག་བརྙེས་བདེ་ཆེན་མཆོག་གི་སྐུ༔ བྱང་ཆུབ་སྒྲུབ་པའི་
བར་ཆད་ངེས་པར་སེལ༔ ཐུགས་རྗེས་བདག་ལ་བྱིན་གྱིས་རློབས༔ བརྩེ་
བས་བདག་སོགས་ལམ་སྣ་དྲོངས༔ དགོངས་པས་བདག་ལ་དངོས་གྲུབ་
སྩོལ༔ ནུས་པས་བདག་སོགས་བར་ཆད་སོལ༔ ཕྱི་ཡི་བར་ཆད་ཕྱི་རུ་
སོལ༔ ནང་གི་བར་ཆད་ནང་དུ་སོལ༔ གསང་བའི་བར་ཆད་དབྱིངས་སུ་
སོལ༔ གུས་པས་ཕྱག་འཚལ་སྐྱབས་སུ་འཆི༔ ༀ་ཨཱ་ཧཱུྃ་བཛྲ་གུ་རུ་པདྨ་
སིདྡྷི་ཧཱུྃ༔ ཨོཾ་ཨཱ་ཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་བཛྲ་ས་མ་ཡ་ཛསིདྡྷི་
པ་ལ་ཧཱུྃ་ཨཱ༔ ཞེས་པ་འང་རྩོད་བྲལ་དུས་བབས་ཀྱི་སྤྲུལ་པའི་གཏེར་སྟོན་ཆེན་པོ་ཨོ་རྒྱན་མ་ཆོག་གྱུར་
བདེ་ཆེན་གླིང་པས་ཟླ་ཉིན་ཁ་ལ་རོང་སྒོའི་དཔལ་ཆེན་པོའི་ཞབས་འོག་ནས་སྤྱན་དྲངས་པའི་བླ་མའི་ཐུགས་སྒྲུབ་
བར་ཆད་ཀུན་སེལ་གྱི་ཞལ་གདམས་སྙིང་བྱང་ཡིད་བཞིན་ནོར་བུ་ལས། ཕྱི་གསོལ་འདེབས་ཀྱི་སྒྲུབ་པ་ཁོལ་དུ་
བྱུང་པ་སྟེ། འདིས་ཀྱང་བསྟན་འགྲོའི་བར་ཆད་དང་རྒུད་པ་ཐམས་ཅད་ཉེ་བར་ཞི་ཞིང་། དགེ་ལེགས་ཀྱི་དོན་
ཐམས་ཅད་ཡོངས་སུ་གྲུབ་པའི་རྒྱུར་གྱུར་ཅིག །

སློབ་དཔོན་སངས་རྒྱས་གཉིས་པའི་གསོལ་འདེབས་ལེའུ་
བདུན་མ་བཞུགས་སོ། །
༄༅། །གུ་རུ་ན་མོ༔ མེ་ཕོ་རྟའི་ལོ་རྒྱལ་གྱི་ཟླ་བ་ལ༔ ངང་ལ་བསམ་ཡས་སུ་ཚོགས་ཀྱི་མཆོད་པ་རྒྱ་ཆེན་པོ་
བཏང་བའི་དུས་སུ༔ སློབ་དཔོན་ཆེན་པོ་པདྨ་འབྱུང་གནས་ལ༔ དགེ་སློང་ནམ་མཁའི་སྙིང་པོ་དང༔ རྒྱལ་པོ་ཁྲི་
སྲོང་ལྡེའུ་བཙན་དངཿ མཁའ་འགྲོ་ཡེ་ཤེས་མཚོ་རྒྱལ་དང༔ ལྕ་ནམ་རྡོ་རྗེ་བདུད་འཇོམས་དང༔ ལྷ་སྲས་མུ་ཁྲི་
བཙན་པོ་དང་ལསཿ ཕྱག་དང་སྐོར་བ་བྱས༔ རིན་པོ་ཆེའི་མཎྜལ་ཕུལ་ནས་ཞུས་པ༔ ཀྱེ་སློབ་དཔོན་ཆེན་པོ་
ལགས༔ གསང་སྔགས་ཀྱི་ཆོས་གསུངས་པ་ཐམས་ཅད་ཀྱི་ནང་ནས་དམ་ཚིག་བསྲུང་བ་གལ་ཚེ༔ དེའི་ནང་ནས་
ཀྱང་བླ་མ་ལ་གསོལ་བ་འདེབས་པ་གཙོ་ཆེ་བར་གསུངས་གདའ་བས༔ བདག་ཅག་རྣམས་ལ་དང་བ་འདྲེན་པ་༔
བྱིན་རླབས་ཆེ་བ༔ གང་ཟག་ཐ་མལ་པ་བློ་རྨོངས་ངས་ཚིག་གི་ར་མདར་སྦྱིན་པས་གསང་སྔགས་ཀྱི་ལྷ་རྣམས་
ཀྱི་ཐུགས་ངམ་སྐུལ་བ༔ གུ་རུ་ཉིད་ཀྱི་བྱིན་རླབས་འཇུག་པ༔ནང་ནུབ་ཏུ་གསོལ་བ་འདེབས་པ་ལ་ཚིག་ཉུང་ལ་
དོན་འདུས་པ་ཞིག་བདག་ཅག་དང་མ་འོངས་པའི་སེམས་ཅན་རྣམས་ལ་སངས་རྒྱས་ཉིད་ཀྱིས་གསུང་བར་ཞུ་
ཞེས་ཞུས་པས༔ སློབ་དཔོན་ཆེན་པོས་བཀའ་བསྩལ་པ༔ འོན་ཅིག་བོད་ཀྱི་སྐལ་ལྡན་རྣམས༔ གསང་སྔགས་ཀྱི་
ཐེག་པ་འདི་འབྱུང་བ་ནི་དཀོན་ཏེ༔ སྔོན་སངས་རྒྱས་འོད་སྲུང་ཆེན་པོས་ཆོས་ཀྱི་འཁོར་ལོ་བསྐོར་བའི་དུས་སུ་
ཡང་གསང་སྔགས་རྡོ་རྗེ་ཐེག་པ་འདི་མ་གསུངས༔ སངས་རྒྱས་བྱེ་བ་ཕྲག་བརྒྱད་ཅུ་རྩ་བཞིས་ཀྱང་མ་གསུངས༔
མ་འོངས་པའི་སངས་རྒྱས་རྣམས་ཀྱིས་ཀྱང་གསུང་བར་མི་འགྱུར་རོ༔ ཅིའི་ཕྱིར་ཞེ་ན༔ འགྲོ་བ་རྣམས་སྣོད་དུ་མ་
གྱུར་པའི་ཕྱིར་རོ༔ སྔོན་བསྐལ་པ་ཐོག་མ་ལ་བསྐལ་པ་ཀུན་བཀོད་ཅེས་བྱ་བ་བྱུང་བའི་ཚེ༔ སངས་རྒྱས་སྔོན་
བྱུང་གི་རྒྱལ་པོ་ཞེས་བྱ་བའི་བསྟན་པ་ལ་གསང་སྔགས་རྒྱ་ཆེར་བསྒྲགས་སོ༔ ད་ལྟར་གྱི་སངས་རྒྱས་ཤཱཀྱ་ཐུབ་
པའི་བསྟན་པ་འདི་ལ་གསང་སྔགས་བྱོན་པའོ༔ ད་སྟེ་བསྐལ་པ་བྱེ་བ་འདས་པའི་འོག་ཏུ་བསྐལ་པ་མེ་ཏོག་བཀོད་
པ་ཞེས་བྱ་བ་འབྱུང་བའི་ཚེ༔ སངས་རྒྱས་འཇམ་དང་ལ་དབྱངས་ཞེས་བྱ་བ་ད་ལྟའི་ང་དང་ཚུལ་མཐུན་པ་ཞིག་
འབྱུང་སྟེ༔ དེས་གསང་སྔགས་རྒྱ་ཆེར་སྟོན་པ་ར་འགྱུར་རོ༔བསྐལ་པ་དེ་གསུམ་ནི་འགྲོ་བ་རྣམས་སྣོད་དུ་རུང་
བའི་ཕྱིར་རོ༔ བསྐལ་པ་དེ་གསུམ་མ་ཡིན་པ་དུས་ནམ་ཡང་གསང་སྔགས་མི་འབྱུང་ངོ༔ དེ་བས་ན་བསྟན་པ་འདི་
ལ་དལ་འབྱོར་གྱི་མི་ལུས་ཐོབ༔ གསང་སྔགས་ཀྱི་སྒོར་ཞུགས་པ་རྣམས་ནི་ལེ་ལོ་དང་བཏང་སྙོམས་ཀྱི་དབང་དུ་
མ་སོང་བ་གལ་ཆེ༔ ད་གསང་སྔགས་ཉམས་སུ་ལེན་པ་འ་དགོས་པའི་ཆོས་བཞི་བྱ་བ་ཚང་དགོསཿ དེ་མ་ཚང་
ནི་དམ་ཚིག་ཉམས་ཏེ་འཁོར་བར་འཁུམས་ངེས༔ ངན་སོང་དུ་ལྟུང་ངེས༔དེ་ཅིའི་ཕྱིར་ཞེ་ན༔ དུས་གསུམ་གྱི་
སངས་རྒྱས་རྣམས་ཀྱིས་ཀྱང་ཉོན་མོངས་པ་རང་རྒྱུང་དུ་སྤྱད་པས་བྱང་ཆུབ་ཐོབ་པར་མ་གསུངས་སོ༔ དགོས་

པའི་ཚེས་བཞི་ནི༔ སྒོ་གསུམ་ཐ་མལ་དུ་འཆོར་བ་ལ་འཁྲི་བ་བཙན་ཐབས་སུ་གཅོད་པའི་གདམས་ངག་དགོས༔
ཉོན་མོངས་དུག་ལྔ་སྟོབས་ཆེ་ན༔དུག་ལྔ་རང་གྲོལ་དུ་ཤེས་པའི་གདམས་ངག་དགོས༔ འདུ་འཛི་གཡེང་བའི་
དབང་དུ་སོང་ན༔རེ་ངོགས་བར་ཆད་དུ་ཤེས་པའི་གདམས་ངག་དགོས༔ དམ་ཚིག་གཙང་མ་བསྲུང་བ་ལསྐྱེས་
བུས་གཞུ་འགེངས་ང་ལྟ་བུའི་གདམས་ངག་དགོས༔ དེ་ཡང་གསང་སྔགས་ཀྱི་ཐེག་པ་ནི་ཨུ་དུམྦ་རའི་མེ་ཏོག་ལྟ་
བུ་སྟེ་འབྱུང་བར་མི་འགྱུརཿ གལ་ཏེ་འབྱུང་ཡང་ཡུན་དུ་མི་གནས་སོ༔ དེ་ནི་འགྲོ་བ་རྣམས་སྣོད་དུ་མ་གྱུར་པའི་
ཕྱིར་རོ༔ ད་ཁྱེད་རྒྱལ་པོས་དབུ་མཛད་པ་རྣམས་ཉོན་ཅིག༔ བསྟན་པ་འདི་ལ་དལ་འབྱོར་གྱི་མི་ལུས་ཐོབ༔
གསང་སྔགས་ཀྱི་སྒོར་ཞུགས༔ཚེ་འདི་ལ་བྱང་ཆུབ་འཐོབ་པར་འདོད་པ་རྣམས་ཀྱིས༔ རྩ་བ་དང་ཡན་ལག་གི་
དམ་ཚིག་གཙང་མར་བསྲུང་བ་གལ་ཆེ༔ དེ་མ་བསྲུངས་ན་འཚོ་བྱེད་ཀྱི་སྨན་བཙལ་བས་རེག་ཕུང་གི་དུག་དང་
འཕྲད་པ་ལྟ་བུའོ༔ ངམ་ཚིག་བསྲུང་བ་ལ་དད་པ་དང་བརྩོན་འགྲུས་ཤེས་རབ་གསུམ་ཚང་དགོས༔ དད་པ་མེད་ན་
གསང་སྔགས་ཀྱི་སྣོང་དུ་མི་རུང༔ བརྩོན་འགྲུས་མེད་ན་ལེ་ལོ་ཅན་ཐ་མལ་དུ་འཆོར༔ ཤེས་རབ་མེད་ན་གསང་
སྔགས་ཀྱི་ལྟ་སྤྱོད་ཟབ་མོ་དབྱེ་མི་ཤེས༔ གསང་སྔགས་ནི་འགྲོ་བ་ངད་གུས་ཅན་གྱི་ངོན་དུ་བྱོན་པ་ཡིན༔ དེ་ཡང་
རང་ལ་གསང་སྔགས་སྟོན་པའི་བླ་མ་དེ་སངས་རྒྱས་དངོས་སུ་ཤེས་པས་གསོལ་བ་འཇི་ལྟར་ཐོབ་ཅིག་གསུངས་
སོ༔ ཨེ་མ་ཧོ༔ སྤྲོས་བྲལ་ཆོས་ཀྱི་དབྱིངས་ཀྱི་ཞིང་ཁམས་སུ༔ ཆོས་ཉིད་
དུས་གསུམ་སྐྱེ་འགགས་མེད་པའི་ངངཿ བྱ་བྲལ་ལྷུན་རྫོགས་བདེ་བ་ཆེན་
པོའི་སྐུ ནམ་མཁའ་བཞིན་དུ་ཐུགས་རྗེ་ཕྱོགས་རིས་མེདབླ་མ་ཆོས་ཀྱི་
སྐུ་ལ་གསོལ་བ་འདེབས༔ ཨུ་རྒྱན་པདྨ་འབྱུང་གནས་ལ་གསོལ་བ་
འདེབསཿ བདེ་ཆེན་ལྷུན་གྱིས་གྲུབ་པའི་ཞིང་ཁམས་སུ༔ སྐུ་གསུང་ཐུགས་
དང་ཡོན་ཏན་ཕྲིན་ལས་ཀྱི༔ ཡེ་ཤེས་ལྔ་ལྡན་བདེ་བར་གཤེགས་པའི་སྐ
ཐུགས་རྗེའི་བྱེ་བྲག་སྣ་ཚོགས་སོ་སོར་སྟོན བླ་མ་ལོངས་སྤྱོད་རྫོགས་སྐུ་
ལ་གསོལ་བ་འདེབས༔ ཨུ་རྒྱན་པདྨ་འབྱུང་གནས་ལ་གསོལ་བ་འདེབས༔
མི་བརྗེད་འཇིག་རྟེན་དག་པའི་ཞིང་ཁམས་སུ༔ ཐུགས་རྗེ་ཆེན་པོས་འགྲོ་

བའི་དོན་ལ་བྱོན༔ གང་ལ་གང་འདུལ་ཐབས་ཀྱིས་འགྲོ་དོན་མཛདཿ འདས་
དང་མ་བྱོན་ད་ལྟ་དུས་གསུམ་གྱི༔ བླ་མ་སྤྲུལ་པའི་སྐུ་ལ་གསོལ་བ་
འདེབསཿ ཨུ་རྒྱན་པདྨ་འབྱུང་གནས་ལ་གསོལ་བ་འདེབསཿ དེ་ལྟར་རྒྱུན་
ཆད་མེད་པར་གསོལ་བ་ཐོབ༔ ཅེས་གསུངས་སོསྒཁ་སྐོང་བརྒྱུད་འདེབས་ནི་ཆོས་སྐུ་
ཀུན་ཏུ་བཟང་པོ་ལ་གསོལ་བ་འདེབས། །ལོངས་སྐུ་རྒྱལ་བ་རིགས་ལྔ་ལ་
གསོལ་བ་འདེབས། །སྤྲུལ་སྐུ་རིགས་གསུམ་མགོན་པོ་ལ་གསོལ་བ་
འདེབས། །ཡང་སྤྲུལ་དགའ་རབ་རྡོ་རྗེ་ལ་གསོལ་བ་འདེབས། །སློབ་
དཔོན་འཇམ་དཔལ་བཤེས་གཉེན་ལ་རིག་འཛིན་ཤྲཱི་སེང་ཧ་ལ་པཎ་
ཆེན་བི་མ་མི་དྲ་ལ་རྒྱལ་སྲས་པདྨ་འབྱུང་གནས་ལ༴ཆོས་རྒྱལ་ཁྲི་སྲོང་
ལྡེའུ་བཙན་ལ་དྲམཁའ་འགྲོ་ཡེ་ཤེས་མཚོ་རྒྱལ་ལ་ྗདགེ་སློང་ནམ་མཁའི་
སྙིང་པོ་ལ་སྣ་ནམ་རྡོ་རྗེ་བདུད་འཇོམས་ལ་ལྷ་སྲས་མུ་ཁྲི་བཙད་པོ་
ལ་སྤྲུལ་སྐུ་བཟང་པོ་གྲགས་པ་ལ༴རིག་འཛིན་དངོས་གྲུབ་རྒྱལ་མཚན་
ལ་ཀུན་སྤངས་དོན་ཡོད་རྒྱལ་མཚན་ལ་རླབརྒྱུད་འཛིན་བསོད་ནམས་
མཆོག་བཟང་ལ་གྲུབ་ཆེན་ཐང་སྟོང་རྒྱལ་པོ་ལ༴མཚུངས་མེད་དངོས་
གྲུབ་དཔལ་ལྡན་ལ་གྲུབ་ཆེན་ཀུན་དགའ་བཟང་པོ་ལ་མི་འགྱུར་ལས་འཕྲོ་
གླིང་པ་ལ་རྒྱལ་དབང་རིན་ཆེན་ཕུན་ཚོགས་ལ་སྤྲུལ་སྐུ་ནམ་མཁའ་བརྒྱ་
བྱིན་ལ་མཁས་གྲུབ་མདོ་སྔགས་བསྟན་འཛིན་ལ་རིག་འཛིན་ཕྲིན་ལས་

ལྷུན་གྲུབ་ལ་ཆོས་རྒྱལ་གཏེར་བདག་གླིང་པ་ལ་དུས་གསུམ་རྩ་བརྒྱུད་
བླ་མ་ལ་དྲིན་ཅན་རྩ་བའི་བླ་མ་ལ༴ཡི་དམ་སྒྲུབ་ཆེན་བཀའ་བརྒྱད་ལདྲམ་
མོ་མཁའ་འགྲོའི་ལྷ་ཚོགས་ལ་ཆོས་སྐྱོང་མ་མགོན་ལྕམ་དྲལ་ལ་འདི་ཕྱི་
བར་དོ་གསུམ་དུ་བྱིན་གྱིས་རློབས། །འཁོར་བ་སྡུག་བསྔལ་གྱི་རྒྱ་མཚོ་
ལས་བསྒྲལ་དུ་གསོལ། །སྐྱེ་མེད་སྙིང་པོ་ལོན་པར་བྱིན་གྱིས་རློབས། །
མཆོག་དང་ཐུན་མོང་དངོས་གྲུབ་བསྩལ་དུ་གསོལ། ། དེ་ནས་རྒྱལ་པོ་ཁྲི་སྲོང་ལྡེའུ་
བཙན་གྱིས་ཞུས་པ༔ ཀྱེ་སློབ་དཔོན་ཆེན་པོ་ལགས༔ བདག་དང་མ་འོངས་པའི་དད་པ་ཅན་རྣམས་ཀྱི་དོན་དུ༔
དུས་གསུམ་བདེ་བར་གཤེགས་པ་ཐམས་ཅད་ཀྱི་བྱིན་གྱིས་རློབ་པཿ ཚེ་འདིའི་བར་ཆུང་སེ་བ༔ ཕྱི་མ་ཕྱག་
རྒྱ་ཆེན་པོ་མཆོག་གི་དངོས་གྲུབ་འཐོབ་པ༔ ནང་ནུབ་ཏུ་གསོལ་བ་འདེ བས་པའི་ཆོས་ཤིག་ཞུ་ཞེས་ཞུས་སོ༔ གུ་
རུའི་ཞལ་ནས༔ རྒྱལ་པོ་ཆེན་པོ་ལེགས་པར་གསོར་ཅིག་ཅེས་གསུངས་སོ༔ ཨེ་མ་ཧོ༔ སངས་
རྒྱས་བསྟན་པ་རྨད་བྱུང་བསམ་ཡས་ལ༔ ཁྱད་པར་འཕགས་པའི་བསྟན་
པ་རྣམ་གསུམ་བྱོན༔ སངས་རྒྱས་ཤཱཀྱ་ཐུབ་པའི་ཞིང་ཁམས་འདིར༔
གསང་སྔགས་རྡོ་རྗེ་ཐེག་པའི་བསྟན་པ་བྱོན༔ བསྟན་པ་རིན་པོ་ཆེ་ལ་
གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔
འོག་མིན་ལྷུན་གྱིས་གྲུབ་པའི་ཕོ་བྲང་དུ༔ དུས་གསུམ་བདེ་བར་གཤེགས་
པའི་དགོངས་པ་ཡིས༔ མ་ཏྲཾ་རུ་ཏྲ་བཀའ་གོ་ལོག་པ་ལས༔ འགྲོ་དྲུག་
སེམས་ཅན་སྡུག་བསྔལ་ཉམ་ཐག་གཟིགས༔ ཐུགས་རྗེ་ངོ་མཚར་ཅན་ལ་
གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔

ལྕང་ལོ་ཅན་གྱི་ཕོ་བྲང་དམ་པ་རུ༔ དེ་བཞིན་གཤེགས་པ་ཐམས་ཅད་
བཀའ་བགྲོས་མཛདཿ ཞི་རྒྱས་དབང་དྲག་ཕྲིན་ལས་རྣམ་བཞི་ཡིས༔
ལོག་པ་བདུད་ཀྱི་བསྟན་པ་འདུལ་བར་མཛདཿ དུས་གསུམ་བདེ་
གཤེགས་རྣམས་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་
གསོལ་བ་འདེབས༔ རི་བོ་མ་ལ་ཡ་གནམ་ལྕགས་འབར་བའི་རྩེར༔
བདུད་པོ་མ་ཏྲཾ་རུ་ཏྲ་དྲག་པོ་བསྒྲལ༔ སྲིན་མོ་མ་ཚོགས་རྣམས་ལ་སྦྱོར་བ་
མཛད༔ གསང་སྔགས་བསྟན་པ་དང་པོ་དེ་ནས་བྱོན༔ གདུལ་བྱ་ཁྱད་པར་
ཅན་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་
འདེབས༔ འོག་མིན་ཆོས་ཀྱི་དབྱིངས་ཀྱི་ཕོ་བྲང་དུ༔ དུས་གསུམ་སྐྱེ་
འགགས་མེད་པ་ཆོས་ཀྱི་སྐུ༔ ཆོས་རྣམས་རྣམ་དག་ཡེ་ནས་ལྷུན་གྱིས་
གྲུབ༔ སངས་རྒྱས་ཐམས་ཅད་ཐུགས་ལས་བསྐྱེད་པའི་ཡབ༔ ཆོས་སྐུ་
ཀུན་ཏུ་བཟང་པོ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་
གསོལ་བ་འདེབས༔ བདེ་ཆེན་ལྷུན་གྱིས་གྲུབ་པའི་ཞིང་ཁམས་སུ༔ གཏི་
མུག་རྣམ་དག་ཆོས་དབྱིངས་ཡེ་ཤེས་ངངཿ རྣམ་པར་སྣང་མཛད་ལོངས་
སྤྱོད་རྫོགས་པའི་སཿ སྐུ་ཡི་རིགས་མཆོག་རིགས་ཀྱི་འཁོར་གྱིས་
བསྐོརཿ བུདྡྷཱ་རིགས་ཀྱི་ལྷ་ཚོགས་ལ་གསོལ་བ་འདེབས༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ ཤར་ཕྱོགས་མངོན་པར་དགའ་བའི་

ཞིང་ཁམས་སུ༔ ཞེ་སྡང་རྣམ་དག་མེ་ལོང་ཡེ་ཤེས་དང༔ རྡོ་རྗེ་སེམས་
དཔའ་ལོངས་སྤྱོད་རྫོགས་པའི་སྐུ༔ ཐུགས་ཀྱི་རིགས་མཆོག་རིགས་ཀྱི་
འཁོར་གྱིས་བསྐོར༔ རྡོ་རྗེ་རིགས་ཀྱི་ལྷ་ཚོགས་ལ་གསོལ་བ་འདེབས༔
ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ ལྷོ་ཕྱོགས་དཔལ་ལྡན་
མཛེས་པའི་ཞིང་ཁམས་སུ༔ ང་རྒྱལ་རྣམ་དག་མཉམ་ཉིད་ཡེ་ཤེས་ངང༔
རིན་ཆེན་འབྱུང་གནས་ལོངས་སྤྱོད་རྫོགས་པའི་སྐུ༔ ཡོན་ཏན་རིགས་
མཆོག་རིགས་ཀྱི་འཁོར་གྱིས་བསྐོར༔ རིན་ཆེན་རིགས་ཀྱི་ལྷ་ཚོགས་ལ་
གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔
ནུབ་ཕྱོགས་བདེ་བ་ཅན་གྱི་ཞིང་ཁམས་སུ༔ འདོད་ཆགས་རྣམ་དག་སོར་
རྟོག་ཡེ་ཤེས་ངང༔ སྣང་བ་མཐའ་ཡས་ལོངས་སྤྱོད་རྫོགས་པའི་སྐུ
གསུང་གི་རིགས་མཆོག་རིགས་ཀྱི་འཁོར་གྱིས་བསྐོར༔ པདྨ་རིགས་ཀྱི་
ལྷ་ཚོགས་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་
བ་འདེབས༔ བྱང་ཕྱོགས་ལས་རབ་རྫོགས་པའི་ཞིང་ཁམས་སུ༔ ཕྲག་
དོག་རྣམ་དག་བྱ་གྲུབ་ཡེ་ཤེས་ངང༔ དོན་ཡོད་གྲུབ་པ་ལོངས་སྤྱོད་
རྫོགས་པའི་སྐུ༔ ཕྲིན་ལས་རིགས་མཆོག་རིགས་ཀྱི་འཁོར་གྱིས་བསྐོར༔
ཀརྨ་རིགས་ཀྱི་ལྷ་ཚོགས་ལ་གསོལ་བ་འདེབས༔ ཨོ་རྒྱན་པདྨ་འབྱུང་
གནས་ལ་གསོལ་བ་འདེབས༔ ཆོས་དབྱིངས་རོལ་པའི་གཞལ་ཡས་ཆེན་

པོ་ན༔ ཉོན་མོངས་དུག་ལྔ་བརྫིས་པའི་གདན་སྟེང་དུ༔ ཁྲོ་བོའི་རྒྱལ་པོ་ཆེ་
མཆོག་ཧེ་རུ་ཀ༔ རིགས་ལྔ་བདེ་གཤེགས་འདུས་པའི་འཁོར་གྱིས་
བསྐོར༔ ཀུན་བཟང་ཧེ་རུ་ཀའི་ལྷ་ཚོགས་ལ་གསོལ་བ་འདེབས༔ ཨོ་རྒྱན་
པདྨ་འབྱུང་གནས་ལ་གསོལ་བ་འདེབས༔ ཐུགས་རྗེ་རོལ་པའི་གཞལ་
ཡས་ཆེན་པོ་ན༔ མ་བདུད་དྲེགས་པ་བརྫིས་པའི་གདན་སྟེང་དུ༔ མངོན་
རྫོགས་རྒྱལ་པོ་ཆེ་མཆོག་ཧེ་རུ་ཀཿ ཡེ་ཤེས་ལས་གྲུབ་མ་མོའི་འཁོར་
གྱིས་བསྐོར༔ ཆེ་མཆོག་མ་མོའི་ལྷ་ཚོགས་ལ་གསོལ་བ་འདེབས༔ ཨོ་
རྒྱན་པདྨ་འབྱུང་གནས་ལ་གསོལ་བ་འདེབས༔ མཐིང་ནག་གྲུ་གསུམ་
འབར་བའི་གཞལ་ཡས་ན༔ མ་ཏྲཾ་རུ་ཏྲ་བརྫིས་པའི་གདན་སྟེང་དུ༔
ཐུགས་ཀྱི་བདག་ཉིད་བཛྲ་ཧེ་རུ་ཀཿ ཁྲག་འཐུང་ཁྲོ་བོ་འབར་བའི་འཁོར་
གྱིས་བསྐོར༔ དཔལ་ཆེན་ཧེ་རུ་ཀའི་ལྷ་ཚོགས་ལ་གསོལ་བ་འདེབས༔
ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ མཐིང་ནག་ཨེ་ལས་
དྲག་པོའི་གཞལ་ཡས་ན༔ གཤིན་རྗེ་ཆུ་གླང་བརྫིས་པའི་གདན་སྟེང་དུ༔
འཇམ་དཔལ་ཡ་མཱནྟ་ཀ་གཤིན་རྗེའི་གཤེད༔ གཤེད་པོ་ཁྲོ་བོ་དྲེགས་པའི་
འཁོར་གྱིས་བསྐོར༔ གཤིན་རྗེ་གཤེད་པོའི་ལྷ་ཚོགས་ལ་གསོལ་བ་
འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ དམར་ནག་
གྲུ་གསུམ་དབང་གི་གཞལ་ཡས་ན༔ བདུད་ནག་ཕོ་མོ་བརྫིས་པའི་གདན་

སྟེང་དུ༔ དབང་གི་རྒྱལ་པོ་པདྨ་ཧེ་རུ་ཀ༔ པདྨ་རིགས་ཀྱི་ཁྲོ་བོ་རྣམས་
ཀྱིས་བསྐོརཿ རྟ་མགྲིན་དབང་གི་ལྷ་ཚོགས་ལ་གསོལ་བ་འདེབས༔ ཨོ་
རྒྱན་པདྨ་འབྱུང་གནས་ལ་གསོལ་བ་འདེབས༔ བསྐལ་པ་མེ་ལྟར་འབར་
བའི་གཞལ་ཡས་ན༔ ཕོ་བདུད་དྲེགས་པ་བརྫིས་པའི་གདན་སྟེང་དུ༔
དཔལ་ཆེན་རྡོ་རྗེ་གཞོན་ནུ་དཔའ་བོའི་སྐུ༔ བདུད་འདུལ་ཁྲོ་བཅུ་ཁྲ་ཐབས་
འཁོར་གྱིས་བསྐོར༔ རྡོ་རྗེ་ཕུར་པའི་ལྷ་ཚོགས་ལ་གསོལ་བ་འདེབས༔
ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ པདྨ་དབང་གི་གཞལ་
ཡས་ཆེན་པོ་ན༔ མ་ཆགས་པདྨ་འབར་བའི་གདན་སྟེང་དུ༔ བཅོམ་ལྡན་
མགོན་པོ་ཡེ་ཤེས་ཚེ་དཔག་མེད༔ འཆི་མེད་ཚེ་ཡི་ལྷ་ཚོགས་རྣམས་
ཀྱིས་བསྐོར༔ རྡོ་རྗེ་ཚེ་ཡི་ལྷ་ཚོགས་ལ་གསོལ་བ་འདེབས༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ དུར་ཁྲོད་རྔམ་བརྗིད་རོལ་པའི་
གཞལ་ཡས་ན༔ ཏི་ར་གན་རྐྱལ་བརྫིས་པའི་གདན་སྟེང་དུ༔ ཡུམ་ཆེན་ཁྲོ་
མོ་རྡོ་རྗེ་ཕག་མོའི་སྐུ༔ མ་མོ་མཁའ་འགྲོའི་ལྷ་ཚོགས་འཁོར་གྱིས་བསྐོར༔
རྡོ་རྗེ་རྣལ་འབྱོར་མའི་ལྷ་ཚོགས་ལ་གསོལ་བ་འདེབས༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ རྒྱ་གར་རྡོ་རྗེ་གདན་གྱི་ཕོ་བྲང་དུ༔
རྒྱུ་འབྲས་བདེན་པས་འགྲོ་བའི་དོན་མཛད་ཅིང༔ སྡེ་སྣོད་གསུམ་གྱིས་
བསྟན་པའི་རྒྱལ་མཚན་བཙུགས༔ ཉན་ཐོས་བྱང་ཆུབ་སེམས་དཔའི་

འཁོར་གྱིས་བསྐོར༔ སྤྲུལ་སྐུ་ཤཱཀྱ་ཐུབ་པ་ལ་གསོལ་བ་འདེབས༔ ཨོ་
རྒྱན་པདྨ་འབྱུང་གནས་ལ་གསོལ་བ་འདེབས༔ དྷ་ན་ཀོ་ཤ་ཀླུ་ཡི་ཕོ་བྲང་
དུ༔ ཐུགས་རྗེའི་སྟོབས་ཀྱིས་འགྲོ་བའི་དོན་ལ་བྱོན༔ རྒྱལ་བའི་དགོངས་
པས་འགྲོ་དྲུག་རང་གྲོལ་མཛད༔ མཁའ་འགྲོ་སྡེ་ལྔ་མ་མོའི་འཁོར་གྱིས་
བསྐོརཿ སྤྲུལ་སྐུ་དགའ་རབ་རྡོ་རྗེ་ལ་གསོལ་བ་འདེབས༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ རྒྱ་ནག་རི་བོ་རྩེ་ལྔའི་ཕོ་བྲང་དུ༔
སངས་རྒྱས་སྐུ་ཡི་སྤྲུལ་པ་འཇམ་དཔལ་དབྱངས༔ སྟེང་འོག་ཕྱོགས་
བཞིར་སྐུ་ཡིས་འགྲོ་དོན་མཛད༔ སྐུ་ཡི་བྱང་ཆུབ་སེམས་དཔའི་འཁོར་
གྱིས་བསྐོར༔ འཕགས་པ་འཇམ་དཔལ་གྱི་ལྷ་ཚོགས་ལ་གསོལ་བ་
འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ གནས་
ཆེན་རི་བོ་ཏ་ལའི་ཕོ་བྲང་དུ༔སངས་རྒྱས་གསུང་གི་སྤྲུལ་པ་སྤྱན་རས་
གཟིགས༔ སྟེང་འོག་ཕྱོགས་བཞིར་གསུང་གིས་འགྲོ་དོན་མཛད༔ གསུང་
གི་བྱང་ཆུབ་སེམས་དཔའི་འཁོར་གྱིས་བསྐོར༔ སྤྱན་རས་གཟིགས་ཀྱི་ལྷ་
ཚོགས་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་
འདེབས༔ གནས་མཆོག་ལྕང་ལོ་ཅན་གྱི་ཕོ་བྲང་དུ༔ སངས་རྒྱས་ཐུགས་
ཀྱི་སྤྲུལ་པ་རྡོ་རྗེ་འཛིན༔ སྟེང་འོག་ཕྱོགས་བཞིར་ཐུགས་ཀྱིས་འགྲོ་དོན་
མཛད༔ ཐུགས་ཀྱི་བྱང་ཆུབ་སེམས་དཔའི་འཁོར་གྱིས་བསྐོར༔ ཕྱག་ན་

རྡོ་རྗེའི་ལྷ་ཚོགས་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་
གསོལ་བ་འདེབས༔སྟེང་ཕྱོགས་རྣམ་པར་རྒྱལ་བའི་ཁང་བཟང་དུ༔
འཕགས་པ་འཇམ་དཔལ་ཐུགས་ཀྱི་དགོངས་པ་ཡིས༔ ལྷ་དབང་བརྒྱ་
བྱིན་གནས་སུ་གསང་སྔགས་བྱོན༔ ཚོམ་བུ་འབུམ་དང་བཅས་ཏེ་མངོན་
སངས་རྒྱས༔ ལྷ་ཡི་རིག་འཛིན་རྣམས་ལ་གསོལ་བ་འདེབས༔ ཨོ་རྒྱན་
པདྨ་འབྱུང་གནས་ལ་གསོལ་བ་འདེབས༔ འོག་ཕྱོགས་རྒྱ་མཚོ་ཆེན་པོའི་
གཏིང་རུམ་དུ༔ སྤྱན་རས་གཟིགས་དབང་ཐུགས་ཀྱི་དགོངས་པ་ཡིས༔
ཀླུ་རྒྱལ་འཇོག་པོའི་གནས་སུ་གསང་སྔགས་བྱོན༔ ཚོམ་བུ་འབུམ་དང་
བཅས་ཏེ་མངོན་སངས་རྒྱས༔ ཀླུ་ཡི་རིག་འཛིན་རྣམས་ལ་གསོལ་བ་
འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ རི་རྒྱལ་མེ་
རི་འབར་བའི་རྩེ་མོ་རུ༔ ཕྱག་ན་རྡོ་རྗེའི་ཐུགས་ཀྱི་དགོངས་པ་ཡིས༔
རྒྱལ་པོ་ཛཡི་གནས་སུ་གསང་སྔགས་བྱོན༔ གང་ཟག་ལས་ཅན་མ་ལུས་
བྱང་ཆུབ་ཐོབ༔ མི་ཡི་རིག་འཛིན་རྣམས་ལ་གསོལ་བ་འདེབས༔ ཨོ་རྒྱན་
པདྨ་འབྱུང་གནས་ལ་གསོལ་བ་འདེབས༔ ནུབ་ཕྱོགས་ཨོ་རྒྱན་དབང་གི་
ཕོ་བྲང་དུ༔ བདེ་གཤེགས་སྐུ་གསུང་ཐུགས་ཀྱི་སྤྲུལ་པ་སྟེ༔ འཛམ་བུའི་
གླིང་དུ་འགྲོ་བའི་དོན་ལ་བྱོན༔ རིག་འཛིན་མཁའ་འགྲོ་མང་པོའི་འཁོར་
གྱིས་བསྐོར༔ པདྨ་འབྱུང་གནས་ཀྱི་ལྷ་ཚོགས་ལ་གསོལ་བ་འདེབས༔

ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ ཆོས་སྐུ་ལོངས་སྐུ་
སྤྲུལ་སྐུ་ཡང་སྤྲུལ་དང འདས་དང་མ་བྱོན་ད་ལྟ་དུས་གསུམ་གྱི༔ ཕྱོགས་
བཅུའི་སངས་རྒྱས་རིག་འཛིན་བྱང་སེམས་ལ༔ བདག་ཅག་ལུས་ངག་
ཡིད་གསུམ་གུས་པ་ཡིས༔ ཡིད་གཉིས་ཐེ་ཚོམ་མེད་པར་གསོལ་བ་
འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ ཞེས་གསུངས་སོ༔
རྒྱལ་པོ་ཆེན་པོ་ཚེ་འདིའི་ཁེ་གྲགས་དང་འདུ་འཛིའི་དབང་དུ་མ་བཏང་བར་དུས་རྒྱུན་དུ་གསོལ་བ་ཐོབ༔ གསང་
སྔགས་ཀྱི་རྩ་བ་ངམས་ཚིག་ཡིན༔ དམ་ཚིག་གི་རྩ་བ་མོས་གུས་དང་བརྩོན་འགྲུས་ཡིན༔ དེ་གཉིས་ཀྱི་རྩ་བ་བླ་མ་
དང་ཡི་དམ་ལ་གསོལ་བ་འདེབས་པ་ཡིན་པས༔ བརྩོན་འགྲུས་ཅན་གྱིས་ཉམས་སུ་བླངས་རཿ ཚེ་འདིར་ཕྱག་རྒྱ་
ཆེན་པོ་མཆོག་གི་དངོས་གྲུབ་ཐོབ་པར་འགྱུར་ཞེས་གསུངས་སོ༔ དེ་ནས་མཁའ་འགྲོ་ཡེ་ཤེས་མཚོ་རྒྱལ་གྱིས་
ཞུས་པ༔ ཀྱེ་སློབ་དཔོན་ཆེན་པོ་ལགས༔ སྤྱིར་སངས་རྒྱས་ཤཱཀྱ་ཐུབ་པའི་ཞིང་ཁམས་འདིར༔ ཐེག་པ་ཆེན་
པོའི་གསང་སྔགས་བྱོན་པ་འགྲོ་བ་ཡོངས་ལ་བཀའ་དྲིན་ཆེ་འ་གས༔ གསང་སྔགས་ཀྱི་ལྷ་ཐམས་ཅད་ཀྱི་སྐུའི་ངོ་
བོ་རྡོ་རྗེ་ཐོད་ཕྲེང་རྩལ༔ གསུང་ཐེག་པ་ཆེན་པོའི་མན་ངག་གིས་འགྲོ་བ་འདྲེན༔ ཐུགས་ཀྱི་དགོངས་པ་ནམ་
མཁའ་ལ་ཉི་མ་ཤར་བ་ལྟ་བུའི་དགོངས་པ་ཟབ་མོ་མངའ་བ༔ བདེ་གཤེགས་ཀུན་འདུས་པདྨ་འབྱུང་གནས་ཉིད་
ལས་ལྷག་པའི་སངས་རྒྱས་ནི་བདག་འདྲ་ཡེ་ཤེས་མཚོ་རྒྱལ་གྱིས་གཞན་ནས་བཙའ་དུ་མི་རྙེད་པར་འཁུམས་
འགས་པསཿ བདག་ལ་ཚིག་ཉུང་ལ་དོན་འདུས་པ༔ ངོན་ཆབ་ལ་བྱིན་རླབས་ཆེ་བ༔ གུ་རུ་ཉིད་ལ་གསོལ་བ་
བཏབ་པ་ཙམ་གྱིས་བྱིན་རླབས་ནམ་མཁའི་སྤྲིན་ལྟར་གཡོ་ནུས་པ༔ བདག་ཐ་མལ་པ་རྣམས་ཀྱིས་བོད་ཡུལ་དུ་
གསོལ་བ་བཏབ་པ་ས༔ གུ་རུ་ཉིད་སླར་ཨོ་རྒྱན་དུ་གཤེགས་པའི་དུས་སུ་མཁའ་འགྲོའི་གླིང་ནས་ཐུགས་རྗེས
བོད་ཀྱི་དད་པ་ཅན་རྣམས་ཀྱི་གནས་སུ་བྱོན་ཏེ་བྱིན་གྱིས་རློབ་ནུས་པ་ཞིག་ཞུ་ཞེས་ཞུས་པས༔ བཀའ་བསྩལ་
པ༔ ཉོན་ཅིག་ཇོ་མོ་མཚོ་རྒྱལ༔ཁམས་གསུམ་གྱི་སེམས་ཅན་ཐམས་ཅད་ཉོན་མོངས་པའི་དབང་གིས་རྟོག་པ་ཁ་
འབྱམས་ཤིང་གཉིས་སྣང་གི་རྟོག་པར་བདག་ཏུ་བཟུང་བས་འཁྲུལ་པ་ཡིན༔ ང་ཞིང་ཆོས་སྐུའི་སངས་རྒྱས་
ཐམས་ཅད་ཀྱིས་བྱིན་གྱིས་བརླབས༔ ལོངས་སྤྱོད་རྫོགས་པའི་སངས་རྒྱས་ཐམས་ཅད་ཀྱིས་དབང་བསྐུར༔
སྤྲུལ་སྐུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་བཀའ་བགྲོས་ཏེ་ལྷོ་འཛམ་བུའི་གླིང་དུ་བྱོན༔
ཁྱད་པར་དུ་བོད་ཡུལ་མུན་པའི་གླིང་དུ་སངས་རྒྱས་ཀྱི་བསྟན་པ་དར་བར་བྱ་བ་དངཿ༔ གསང་སྔགས་འབྲས་བུའི་

ཆོས་ཀྱིས་འགྲོ་བ་འདྲེན་པའི་ཕྱིར༔ རིན་ཆེན་མཚོ་གླིང་པདྨའི་སྡོང་པོ་ལས༔རང་བྱུང་སྤྲུལ་པའི་སྐུ་རུ་བརྡ་ཡིས་
འོང༔ གང་ཞིག་ལས་ཅན་སྐྱེས་བུ་དད་པ་ཅན༔ བངག་ལ་གདུང་བའི་སེམས་ཀྱིས་གསོལ་འདེབས་ན༔ རྒྱུ་
འབས་རྟེན་འབྲེལ་སྨོན་པ་མ་ཁྱད་པར་གྱིས༔ སངས་རྒྱས་གཞན་པས་བདག་ཉིད་ཐུགས་རྗེ་མྱུ་རཿ མཚོ་རྒྱལ་
མོས་པས་རྒྱུན་དུ་གསོལ་བ་ཐོབ༔ ཅེས་གསུངས་སོ༔ དེའི་དུས་སུ་རྣལ་ལྷོ་ནུབ་ཏུ་གཟིགས་ཏེ༔ རིན་པོ་ཆེ་དང་
རུས་པའི་རྒྱན་སྣ་ཚོགས་ཀྱིས་བརྒྱན༔ ཕྱག་གཡས་པས་ཐོད་པའི་ཌ་མ་རུ་འགྲོ་ལ༔ ཕྱག་གཡོན་པ་ཇོ་མོ་མཚོ་
རྒྱལ་གྱི་སྤྱི་བོར་བཞག་སྟེ༔ འདི་སྐད་ཅེས་གསུངས་སོ༔ ཨེ་མ་ཧོ༔ འདི་ནས་ཉི་མ་ལྷོ་ནུབ་
མཚམས་ཤེད་ན༔ གནས་ཆེན་རྡོ་རྗེ་གདན་གྱི་ནུབ་བྱང་མཚམས༔ རྔ་
ཡབ་གླིང་ཕྲན་ཟ་བྱེད་སྲིན་པོའི་ཡུལ༔ དུས་གསུམ་སངས་རྒྱས་རྣམས་
ཀྱིས་བྱིན་བརླབས་པའི༔ གླིང་མཆོག་ཁྱད་པར་ཅན་ལ་གསོལ་བ་
འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ ཧཱུྃ༔ སྔོན་
གྱི་བསྐལ་པ་དང་པོ་འདས་པའི་དུས༔ མ་ཏྲཾ་རུ་ཏྲ་བསྒྲལ་བའི་རྫས་བརྒྱད་
ལ༔ གསང་སྔགས་འབྱོན་པའི་གནས་བརྒྱད་བྱིན་གྱིས་བརླབས༔ ཙིཏྟ་
ཨོ་རྒྱན་གནས་སུ་བབ་པ་ལས༔ རྟེན་འབྲེལ་ཁྱད་པར་ཅན་ལ་གསོལ་བ་
འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔རྡོ་རྗེ་ཕག་
མོས་བྱིན་གྱིས་བརླབས་པའི་གནས༔ མ་མོ་མཁའ་འགྲོ་ཐམས་ཅད་འདུ་
བའི་གླིང༔ གསང་སྔགས་བརྡ་ཡི་རང་སྒྲ་དི་རི་རི༔ གནས་དེར་ཕྱིན་པ་
ཙམ་གྱིས་བྱང་ཆུབ་ཐོབ༔ གནས་མཆོག་ཁྱད་པར་ཅན་ལ་གསོལ་བ་
འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ ཟངས་
མདོག་དཔལ་གྱི་རི་བོ་ཙིཏྟའི་དབྱིབས༔ རྩ་བ་ཀླུ་ཡི་རྒྱལ་པོའི་གནས་སུ་

ཟུག༔ སྐེད་པ་ལྷུན་ཆགས་མཁའ་འགྲོའི་གནས་ན་བརྗིད༔ རྩེ་མོ་ཚངས་
པའི་འཇིག་རྟེན་བསྙེགས་པ་འདྲ༔ རི་རྒྱལ་ཁྱད་པར་ཅན་ལ་གསོལ་བ་
འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ དཔལ་གྱི་
རི་བོ་འབར་བའི་རྩེ་མོ་ན༔ ཤར་ཕྱོགས་ཤེལ་ལ་ལྷོ་ཕྱོགས་བཻཌུརྱ༔ ནུབ་
ཕྱོགས་རཱ་ག་བྱང་ཕྱོགས་ཨིནྡྲའི་མདོག༔ ཕྱི་ནང་མེད་པར་གསལ་བའི་
གཞལ་ཡས་ཁང༔ ཕོ་བྲང་ཁྱད་པར་ཅན་ལ་གསོལ་བ་འདེབས༔ ཨོ་རྒྱན་
པདྨ་འབྱུང་གནས་ལ་གསོལ་བ་འདེབས༔ གཞལ་ཡས་ཆེན་པོའི་ཕྱོགས་
བཞི་མཚམས་བརྒྱད་དང༔ སྟེང་འོག་ཐམས་ཅད་རིན་པོ་ཆེ་ལས་གྲུབ
ཁྱམས་དང་གྲུ་ཆད་གློ་འབུར་རིགས་བཞི་ཡང༔ ཕྲིན་ལས་བཞི་ཡི་ཁ་
དོག་སོ་སོར་གསལ༔ ལྷུན་གྲུབ་གཞལ་ཡས་ཁང་ལ་གསོལ་བ་འདེབས༔
ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ རྩིག་པ་འདོད་སྣམ་པ་
གུ་དྲ་བ་དངཿ དྲ་ཕྱེད་མདའ་ཡབ་རིན་ཆེན་སྣ་ལྔ་གསལ༔ སྒོ་བཞི་རྟ་
བབས་ཆོས་འཁོར་རྒྱན་རྣམས་ཀུནསྣ་ཚོགས་རིན་པོ་ཆེ་ཡིས་མཛེས་
པར་བརྒྱན༔ རིན་ཆེན་གཞལ་ཡས་ཁང་ལ་གསོལ་བ་འདེབས༔ ཨོ་རྒྱན་
པདྨ་འབྱུང་གནས་ལ་གསོལ་བ་འདེབས༔ དཔག་བསམ་ཤིང་དང་བདུད་
རྩིའི་ཆུ་མིག་དངཿ འཇའ་ཚོན་སྣ་ལྔས་ཕྱི་ནང་སྤྲིན་ལྟར་གཏིབསཿ མེ་
ཏོག་པདྨའི་འོད་ཀྱིས་བར་སྣང་ཁེངས༔ གནས་དེ་དྲན་པ་ཙམ་གྱིས་བདེ་

ཆེན་ཐོབ༔ པདྨ་འོད་ཀྱི་གཞལ་ཡས་ལ་གསོལ་བ་འདེབས༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ གཞལ་ཡས་ཆེན་པོ་དེ་ཡི་ནང་ཤེད་
ན༔ རིན་ཆེན་ཟུར་བརྒྱད་ཉི་མ་ཟླ་བའི་གདན༔ མ་ཆགས་པདྨ་འབར་བའི་
སྡོང་པོ་ལ༔པདྨ་འབྱུང་གནས་བདེ་གཤེགས་འདུས་པའི་སྐུ༔ རང་བྱུང་
སྤྲུལ་པའི་སྐུ་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་
གསོལ་བ་འདེབས༔ ཞི་རྒྱས་དབང་དྲག་དོན་ལ་དགོངས་པའི་ཕྱིར༔ སྐུ་
མདོག་ཕྱག་མཚན་རྒྱན་རྣམས་མ་ངེས་ཀྱང༔ ཉི་མ་སྟོང་གི་འོད་ལས་གཟི་
མདངས་ཆེ༔ རི་རྒྱལ་ལྷུན་པོ་བས་ཀྱང་བརྗིད་རེ་ཆེ༔ ཡ་མཚན་སྤྲུལ་པའི་
སྐུ་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་
འདེབས༔ ཐུགས་ཀྱི་སྤྲུལ་པས་འཇིག་རྟེན་ཁྱབ་པར་འགྱེད༔ སྤྱན་རྩ་ཉི་
ཟླ་ལྟ་བུར་འཁྱིལ་ཞིང་གཟིགས༔ ནམ་མཁའི་གློག་ལས་ཐུགས་རྗེའི་ཕྲིན་
ལས་མྱུརདགོངས་པ་ཟབ་མོ་ནམ་མཁའི་ཀློང་དང་མཉམ༔ ཐུགས་རྗེ་
ཁྱད་པར་ཅན་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་
གསོལ་བ་འདེབས༔ འགྲོ་ལ་བརྩེ་བའི་ཐབས་ཀྱིས་འགྲོ་དོན་མཛད༔ ཞལ་
འཛུམ་མཛེས་པའི་མདངས་ལྡན་ཡ་ལ་ལ༔ འབྲུག་སྟོང་ལྡིར་བས་གསུང་
གི་གདངས་སྒྲ་ཆེ༔ གསང་སྔགས་ཟབ་མོའི་ཆོས་སྒྲ་དི་རི་རི༔ ཚངས་
པའི་གསུང་དབྱངས་སྒྲོག་ལ་གསོལ་བ་འདེབས༔ ཨོ་རྒྱན་པདྨ་འབྱུང་

གནས་ལ་གསོལ་བ་འདེབས༔ སྤྲུལ་སྐུ་ཆེན་པོའི་ཕྱོགས་བཞི་མཚམས་
བརྒྱད་ནལོག་པའི་དགྲ་བགེགས་བརྫིས་པའི་གདན་སྟེང་དུ༔ སྐུ་གསུང་
ཐུགས་དང་ཡོན་ཏན་ཕྲིན་ལས་ཀྱི༔ རིགས་ལྔ་བདེ་གཤེགས་བདུད་
འདུལ་ཁྲོ་བོའི་ཚོགས༔ སྒྲུབ་ཆེན་བཀའ་བརྒྱད་ཀྱི་ལྷ་ཚོགས་ལ་གསོལ་
བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ ཕྱོགས་
བཞིར་པདྨ་འདབ་བཞིའི་གདན་སྟེང་དུ༔ རིགས་བཞིའི་གིང་དང་མཁའ་
འགྲོ་སྡེ་བཞིའི་ཚོགས༔ ཐམས་ཅད་མ་ལུས་དུར་ཁྲོད་ཆས་དང་ལྡན༔
མཛེས་པའི་རྒྱུན་ལྡན་རོལ་པའི་སྟབས་སུ་བཞུགས༔ ཡེ་ཤེས་མཁའ་འགྲོ་
ཡབ་ཡུམ་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་
བ་འདེབས༔ གཞལ་ཡས་ཆེན་པོའི་ཕྱོགས་བཞིའི་བར་ཁྱམས་དང༔ གྲུ་
ཆད་གློ་འབུར་རིག་འཛིན་མཁའ་འགྲོས་ཁེངས༔ ལྷ་དང་ལྷ་མོ་མང་པོ་
སྤྲིན་ལྟར་གཏིབས༔ ཕྱི་ནང་གསང་བའི་མཆོད་པ་སྣ་ཚོགས་འབུལ༔ མ་
མོ་མཁའ་འགྲོའི་ལྷ་ཚོགས་ལ་གསོལ་བ་འདེབས༔ ཨོ་རྒྱན་པདྨ་འབྱུང་
གནས་ལ་གསོལ་བ་འདེབས༔ རིན་ཆེན་གཞལ་ཡས་ཁང་གི་འདོད་སྣམ་
ལ༔ མཆོད་པའི་ལྷ་མོ་ཆར་སྤྲིན་ལྟ་བུར་གཏིབས༔ འདོད་ཡོན་དྲུག་གི་
མཆོད་པས་འཇིག་རྟེན་ཁེངས༔ ཀུན་ཏུ་བཟང་པོའི་མཆོད་པས་བདེ་
གཤེགས་མཆོད༔ ཡོན་ཏན་ཀུན་འབྱུང་གི་ལྷ་ཚོགས་ལ་གསོལ་བ་

འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ གཞལ་
ཡས་ཆེན་པོའི་ཕྱོགས་ཀྱི་སྒོ་བཞི་ན༔ རྒྱལ་ཆེན་སྡེ་བཞི་བསྒོ་བའི་བཀའ་
ཉན་མཛདཿ ལྷ་སྲིན་སྡེ་བརྒྱད་བྲན་དང་ཕོ་ཉར་འགྱེད༔ བདུད་དང་མུ་
སྟེགས་རྡུལ་ཕྲན་བཞིན་དུ་འདུལ༔ ཆོས་སྐྱོང་སྲུང་མའི་ལྷ་ཚོགས་ལ་
གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔
ཧཱུྃ༔བཞེངས་ཤིག་པདྨ་འབྱུང་གནས་མཁའ་འགྲོའི་ཚོགས༔ དགོངས་
ཤིག་ཕྱོགས་བཅུ་དུས་གསུམ་བདེ་གཤེགས་རྣམས༔ རྗེ་བཙུན་ཆེན་པོ་
པདྨ་ཐོད་ཕྲེང་རྩལ༔ རིག་འཛིན་མཁའ་འགྲོའི་གནས་ནས་གཤེགས་སུ་
གསོལ༔ དབུ་སྐྲ་མཛེས་པའི་ཐོར་ཚུགས་ཤིགས་སེ་ཤིག༔ རིན་ཆེན་
རྒྱན་ཆ་མང་པོ་སི་ལི་ལི༔ དུར་ཁྲོད་རུས་པའི་རྒྱན་ཆ་ཁྲོ་ལོ་ལོ༔ སྒྲ་དང་
རོལ་མོ་མང་པོ་འུ་རུ་རུ༔ ཡི་དམ་ལྷ་ཚོགས་ཧཱུྃ་སྒྲ་དི་རི་རི༔ མཁའ་འགྲོ་
སྡེ་ལྔས་གར་བྱེད་ཤིགས་སེ་ཤིག༔ གིང་ཆེན་དཔའ་བོས་བྲོ་བརྡུང་
ཁྲབས་སེ་ཁྲབ༔ མ་མོ་མཁའ་འགྲོ་སྤྲིན་ལྟར་ཐིབས་སེ་ཐིབ༔ ཆོས་སྐྱོང་
སྡེ་བརྒྱད་ལས་བྱེད་ཁྱུགས་སེ་ཁྱུག ཞུབ་ཆེན་སྟོང་གི་སྒྲ་སྐད་སི་ལི་ལི༔
གཡས་ན་ཕོ་རྒྱུད་ཐམས་ཅད་ཤ་ར་ར༔ གཡོན་ན་མོ་རྒྱུད་ཐམས་ཅད་ཤ་
ར་རཿ བར་སྣང་ཐམས་ཅད་དར་གདུགས་ལྷབས་སེ་ལྷབ༔ དྲི་ཞིམ་སྤོས་
ཀྱི་ངད་ལྡང་ཐུ་ལུ་ལུམཁའ་འགྲོ་གསང་བའི་བརྡ་སྐད་དི་རི་རི༔ གིང་

ཆེན་དཔའ་བོའི་བཤུག་གླུ་ཀྱུ་རུ་རུཧཱུྃ་གི་སྣང་གླུ་མང་པོ་དི་རི་རི༔ ཕཊ་
ཀྱི་བརྡ་སྐད་དྲག་པོ་སངས་སེ་སངཿ བདག་དང་འགྲོ་དྲུག་སེམས་ཅན་
ཐམས་ཅད་ལ༔ ཐུགས་རྗེས་གཟིགས་ལ་གནས་འདིར་གཤེགས་སུ་
གསོལ༔ གནས་འདིར་ཐུགས་རྗེས་དགོངས་ཏེ་གཤེགས་ནས་ཀྱང༔
བདག་གིས་བྱང་ཆུབ་སྙིང་པོ་མ་ཐོབ་པརཿ བགེགས་དང་ལོག་འདྲེན་
བར་ཆད་འདུལ་བ་དང༔ མཆོག་དང་ཐུན་མོང་དངོས་གྲུབ་བསྩལ་དུ་
གསོལ༔ འཁོར་བ་སྡུག་བསྔལ་གྱི་རྒྱ་མཚོ་ལས་བསྒྲལ་དུ་གསོལ༔ མཚོ་
རྒྱལ་དེ་ལྟར་མོས་ང་ས་གསོལ་བ་ཐོབ༔ ད་ང་འབྱུང་བངག་ལ་འགྲོ་བའི་དོན་ལ་ས་མེད༔ དམ་ཚིག་དབང་གིས་
བོད་ཀྱི་ཡུལ་དུ་འོང༔ ངང་པ་ཅན་ལ་དངོས་སུ་ལུང་སྟོན་འགྱུར༔ ཞེས་གསུངས་སོ༔ གུ་རུའི་ཞལ་ནས༔ གསོལ་
བ་འདེབས་བ་ལ་ངང་པོ་འོ་རྒྱུས་བརྗོད་པས་དང་བ་འདྲེན༔ ཡོན་ཏན་མཐོང་བས་ངད་པ་སྨེ༔ ཡིད་ཁྱེད་ཤེས་ཀྱི་
དད་པས་བྱིན་རླབས་འཇུག སེམས་ཐེ་ཚོམ་དང་བྲལ་བས་བསམ་པ་འགྲུབ༔ ཅེས་གསུངས་སོ༔ དེ་ནས་དགེ་
སློང་ནམ་མཁའི་སྙིང་པོས་ཞུས་པ༔ ཀྱེ་སློབ་དཔོན་ཆེན་པོ་ལགས༔ བདག་ལ་བརྐྱང་པའི་བླ་མ་རྣམས་ལ་
གསོལ་བ་འདེབས་པ༔ སྣང་བ་ལྷ་དང་ལྷ་མོར་གསལ་བ༔ སྒྲ་གྲགས་ཚང་ཡི་དམ་ལྷའི་གསུང་དུ་གོ་བ༔ རྟོག་པ་
ཅི་ཤར་ཆོས་ཞིང་དུ་གྲོལ་བའི་གསོལ་འདེབས་ཤིག ཞུ་ཞེས་ཞུས་པས༔བཀའ་བསྩལ་པ༔ ཨེ་མ་ཧོ༔
སྤྲོས་བྲལ་བདེ་ཆེན་རྒྱལ་བ་ཀུན་ཏུ་བཟང༔ རིགས་ལྔའི་སངས་རྒྱས་དྲུག་
པ་རྡོ་རྗེ་འཆང༔ འགྲོ་དྲུག་དོན་མཛད་བྱང་ཆུབ་སེམས་དཔའི་སྐུ༔ ཆོས་
སྐུ་ལོངས་སྐུ་སྤྲུལ་སྐུ་རྣམ་པ་གསུམ༔ རྒྱལ་བ་དགོངས་པའི་བརྒྱུད་པ་ལ་
གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་
འདེབས༔གྲགས་ལྡན་མཆོག་སྐྱོང་གནོད་སྦྱིན་སྐར་མདའ་གདོང༔ བློ་

གྲོས་ཐབས་ལྡན་ཀླུ་རྒྱལ་འཇོག་པོ་དང༔ དྲི་མེད་གྲགས་པ་ལས་ཅན་
རྒྱལ་པོ་ཛ༔ རིག་འཛིན་ལྷ་དབང་བརྒྱ་བྱིན་ལ་སོགས་ཏེ༔ རིག་འཛིན་
རིག་པའི་བརྒྱུད་པ་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་
གསོལ་བ་འདེབས༔ ཆོས་སྐུ་ཀུན་ཏུ་བཟང་པོའི་དགོངས་པ་ཡིས༔ རྡོ་རྗེ་
སེམས་དཔའ་དགའ་རབ་རྡོ་རྗེ་དང༔ ཤྲཱི་སེང་ཧའི་བར་དུ་བྱིན་བརླབས་
ཏེ༔ འདས་དང་མ་བྱོན་ད་ལྟ་དུས་གསུམ་གྱི༔ རྫོགས་ཆེན་བརྒྱུད་པའི་བླ་
མ་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་
འདེབས༔ རྒྱལ་བ་ཆོས་ཀྱི་སྐ་ཡི་དགོངས་པ་ཡིས༔ བདེ་གཤེགས་
རིགས་ལྔ་རིགས་གསུམ་མགོན་པོ་དང༔ སངས་རྒྱས་གསང་བའི་བར་དུ་
བྱིན་བརླབས་ཏེ༔ འདས་དང་མ་བྱོན་ད་ལྟ་དུས་གསུམ་གྱི༔ སྒྱུ་འཕྲུལ་
བརྒྱུད་པའི་བླ་མ་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་
གསོལ་བ་འདེབས༔ འཇམ་དཔལ་ཡ་མཱནྟ་ཀའི་དགོངས་པ་ཡིས༔ སློབ་
དཔོན་ཆེན་པོ་འཇམ་དཔལ་བཤེས་གཉེན་དང༔ རོ་ལངས་བདེ་བའི་བར་
དུ་བྱིན་བརླབས་ཏེ༔ འདས་དང་མ་བྱོན་ད་ལྟ་དུས་གསུམ་གྱི༔ སྐུ་ཡི་
བརྒྱུད་པའི་བླ་མ་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་
གསོལ་བ་འདེབས༔ པདྨ་ཧེ་རུ་ཀ་ཡི་དགོངས་པ་ཡིས༔ དབང་གི་ལྷ་མོ་
ནཱ་གརྫུ་ན་དང༔ པདྨ་འབྱུང་གནས་བར་དུ་བྱིན་བརླབས་ཏེ༔ འདས་དང་

མ་བྱོན་ད་ལྟ་དུས་གསུམ་གྱི༔ གསུང་གི་བརྒྱུད་པའི་བླ་མ་ལ་གསོལ་བ་
འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ བཛྲ་ཧེ་རུ་
ཀ་ཡི་དགོངས་པ་ཡིས༔ དགའ་རབ་རྡོ་རྗེ་འཇམ་དཔལ་བཤེས་གཉེན་
དང༔ ཧཱུཾ་ཆེན་ཀ་རའི་བར་དུ་བྱིན་བརླབས་ཏེ༔ འདས་དང་མ་བྱོན་ད་ལྟ་
དུས་གསུམ་གྱི༔ ཐུགས་ཀྱི་བརྒྱུད་པའི་བླ་མ་ལ་གསོལ་བ་འདེབས༔ ཨོ་
རྒྱན་པདྨ་འབྱུང་གནས་ལ་གསོལ་བ་འདེབས༔ ཆེ་མཆོག་ཧེ་རུ་ཀ་ཡི་
དགོངས་པ་ཡིས༔ སྤྲུལ་པའི་མཁའ་འགྲོ་རིག་འཛིན་མང་པོ་དང༔ མི་
འགྱུར་ནམ་མཁའི་བར་དུ་བྱིན་བརླབས་ཏེ༔ འདས་དང་མ་བྱོན་ད་ལྟ་དུས་
གསུམ་གྱི༔ ཡོན་ཏན་བརྒྱུད་པའི་བླ་མ་ལ་གསོལ་བ་འདེབས༔ ཨོ་རྒྱན་
པདྨ་འབྱུང་གནས་ལ་གསོལ་བ་འདེབས༔ དཔལ་ཆེན་རྡོ་རྗེ་གཞོན་ནུའི་
དགོངས་པ་ཡིས༔ ལྷུན་གྲུབ་ཕྱག་རྒྱ་ཆེན་པོའི་རིག་འཛིན་དང༔ རྡོ་རྗེ་
ཐོད་ཕྲེང་རྩལ་ལ་བྱིན་བརླབས་ཏེ༔ འདས་དང་མ་བྱོན་ད་ལྟ་དུས་གསུམ་
གྱི༔ ཕྲིན་ལས་བརྒྱུད་པའི་བླ་མ་ལ་གསོལ་བ་འདེབས༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ མངོན་རྫོགས་རྒྱལ་པོ་ཆེ་མཆོག་
ཧེ་རུ་ཀཿ མ་རྒྱུད་ལྷ་མོ་ཡོངས་འཁྱུད་བདེ་མ་དང༔ དྷ་ན་སཾ་སྐྲྀའི་བར་དུ་
བྱིན་བརླབས་ཏེ༔ འདས་དང་མ་བྱོན་ད་ལྟ་དུས་གསུམ་གྱི༔ སྲིད་པ་མ་
རྒྱུད་ཀྱི་བླ་མ་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་

གསོལ་བ་འདེབས༔ བཅོམ་ལྡན་དྲེགས་པ་ཀུན་འདུལ་དགོངས་པ་ཡིས༔
རོ་བུ་གུ་ཧྱ་ཙནྡྲའི་ཐུགས་བརྒྱུད་ནས༔ ཤཱཀྱ་སེངྒེའི་བར་དུ་བྱིན་
བརླབས་ཏེ༔ འདས་དང་མ་བྱོན་ད་ལྟ་དུས་གསུམ་གྱི༔ མཆོད་བསྟོད་
བརྒྱུད་པའི་བླ་མ་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་
གསོལ་བ་འདེབས༔ དཔལ་ཆེན་སྟོབས་ལྡན་ནག་པོའི་དགོངས་པ་ཡིས༔
སློབ་དཔོན་ཤིནྟཾ་གབྷའི་ཐུགས་བརྒྱུད་ནས༔ རྡོ་རྗེ་གྲོ་ལོད་རྩལ་ལ་བྱིན་
བརླབས་ཏེ༔ འདས་དང་མ་བྱོན་ད་ལྟ་དུས་གསུམ་གྱི༔ དྲག་སྔགས་
བརྒྱུད་པའི་བླ་མ་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་
གསོལ་བ་འདེབས༔ མགོན་པོ་ཚེ་དཔག་མེད་ཀྱི་དགོངས་པ་ཡིས༔ ལྷ་
མོ་ཙཎྜ་ལི་ལ་ཐུགས་བརྒྱུད་ནས༔ འཆི་མེད་པདྨ་འབྱུང་གནས་བྱིན་
བརླབས་ཏེ༔ འདས་དང་མ་བྱོན་ད་ལྟ་དུས་གསུམ་གྱི༔ ཚེ་ཡི་རིག་འཛིན་
རྣམས་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་
འདེབས༔ རྡོ་རྗེ་པག་མོའི་ཐུགས་ཀྱི་དགོངས་པ་ཡིས༔ མཁའ་འགྲོ་
སེངྒེའི་གདོང་ཅན་ཐུགས་བརྒྱུད་ནས༔ རྡོ་རྗེ་དྲག་པོ་རྩལ་ལ་བྱིན་
བརླབས་ཏེ༔ འདས་དང་མ་བྱོན་ད་ལྟ་དུས་གསུམ་གྱི༔ གསང་སྔགས་མ་
རྒྱུད་ཀྱི་བླ་མ་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་
གསོལ་བ་འདེབས༔ རྡོ་རྗེ་ཁྲག་འཐུང་ཐུགས་ཀྱི་དགོངས་པ་ཡིས༔ སྤྲུལ་

སྐུ་པདྨ་འབྱུང་གནས་ཐུགས་བརྒྱུད་ནས༔ འཛམ་གླིང་བོད་ཀྱི་ལས་ཅན་
བྱིན་བརླབས་ཏེ༔ འདས་དང་མ་བྱོན་ད་ལྟ་དུས་གསུམ་གྱི༔ གསང་
སྔགས་འདུས་བརྒྱུད་ཀྱི་བླ་མ་ལ་གསོལ་བ་འདེབས༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ འདས་པའི་སངས་རྒྱས་རྣམས་ཀྱི་
དགོངས་པ་ཡིས༔ སངས་རྒྱས་ཤཱཀྱ་ཐུབ་པའི་ཐུགས་བརྒྱུད་ནས༔ བོ་
དྷི་ས་ཏྭའི་བར་དུ་བྱིན་བརླབས་ཏེ༔ འདས་དང་མ་བྱོན་ད་ལྟ་དུས་གསུམ་
གྱི༔ རྒྱུ་འབྲས་དོན་སྟོན་གྱི་བླ་མ་ལ་གསོལ་བ་འདེབས༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ རིག་འཛིན་བྱང་ཆུབ་སེམས་དཔའི་
དགོངས་པ་ཡིས༔ གང་ཟག་ལས་ཅན་རྣམས་ལ་བྱིན་བརླབས་ཏེ༔ དུས་
ཚོད་འདི་ནས་ལྔ་བརྒྱའི་ཐ་མའི་བར༔ གསང་སྔགས་བཀའ་བཞིན་སྒྲུབ་
པའི་དམ་ཚིག་ཅན༔ གང་ཟག་སྙན་ཁུང་བརྒྱུད་པ་ལ་གསོལ་བ་འདེབས༔
ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ འདི་ལྟར་མིག་གི་ཡུལ་
དུ་སྣང་བ་ཡི༔ ཕྱི་ནང་སྣོད་བཅུད་དངོས་པོ་ཐམས་ཅད་ཀུན༔ སྣང་ཡང་
བདག་འཛིན་མེད་པའི་ངང་ལ་ཞོག༔ གཟུང་འཛིན་དག་པ་གསལ་སྟོང་ལྷ་
ཡི་སྐུ༔ འདོད་ཆགས་རང་གྲོལ་གྱི་བླ་མ་ལ་གསོལ་བ་འདེབས༔ ཨོ་རྒྱན་
པདྨ་འབྱུང་གནས་ལ་གསོལ་བ་འདེབས༔ འདི་ལྟར་རྣ་བའི་ཡུལ་དུ་གྲག་
པ་ཡི༔ སྙན་དང་མི་སྙན་འཛིན་པའི་སྒྲ་རྣམས་ཀུན༔ གྲག་སྟོང་བསམ་

མནོ་བྲལ་བའི་ངང་ལ་ཞོག༔ གྲག་སྟོང་སྐྱེ་འགགས་མེད་པ་རྒྱལ་བའི་
གསུང༔ གྲག་སྟོང་རྒྱལ་བའི་གསུང་ལ་གསོལ་བ་འདེབས༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ འདི་ལྟར་ཡིད་ཀྱི་ཡུལ་དུ་འགྱུ་བ་
ཡི༔ ཉོན་མོངས་དུག་ལྔའི་རྟོག་པ་ཅི་ཤར་ཡངཿ སྔོན་བསུ་རྗེས་དཔྱོད་བློ་
ཡིས་བཅོས་མི་གཞུག འགྱུ་བ་རང་སར་བཞག་པས་ཆོས་སྐུར་གྲོལ༔
རིག་པ་རང་གྲོལ་གྱི་བླ་མ་ལ་གསོལ་བ་འདེབས༔ ཨོ་རྒྱན་པདྨ་འབྱུང་
གནས་ལ་གསོལ་བ་འདེབས༔ ཕྱི་ལྟར་གཟུང་བའི་ཡུལ་སྣང་དག་པ་དང༔
ནང་ལྟར་འཛིན་པའི་སེམས་ཉིད་གྲོལ་བ་དང༔ བར་དུ་འོད་གསལ་རང་ངོ་
ཤེས་པ་རུ༔དུས་གསུམ་བདེ་གཤེགས་རྣམས་ཀྱི་ཐུགས་རྗེ་ཡིས༔
བདག་འདྲའི་རང་རྒྱུད་གྲོལ་བར་བྱིན་གྱིས་རློབས༔ དེ་ལྟར་རྒྱུན་ཆད་མེད་པར་
གསོལ་བ་ཐོབ༔ ནམ་མཁའི་སྙིང་པོ་རིག་པའི་བཙན་ས་ཟུངས༔ བདག་དང་འབྲལ་བ་མེད་པར་བདེ་ཆེན་གནས་
སུ་སྤྱོན༔ ཞེས་གསུངས་སོ༔ དེ་ནས་སྣ་ནམ་རྡོ་རྗེ་བདུད་འཇོམས་ཀྱིས་ཞུས་པ༔ ཀྱེ་སློབ་དཔོན་ཆེན་པོ་ལགས༔
ཉིད་སངས་རྒྱས་ཐམས་ཅད་འདུས་པའི་སྐུ༔ སངས་རྒྱས་ཐམས་ཅད་འདུས་པའི་གསུང༔ སངས་རྒྱས་ཐམས་
ཅད་འདུས་པའི་ཐུགས༔ བདེ་གཤེགས་འདུས་པའི་ཐུགས་རྗེ་ཅན༔ པདྨ་འབྱུང་གནས་རྒྱལ་བའི་སྐུ༔ ཁྱོད་ལས་
ལྷག་པ་གཞན་ན་མེདཿ༔ བདག་དང་མ་འོངས་དོན་ཆེད་དུ༔ ཉིད་ཀྱི་བྱོན་ཚུལ་མཛད་ཚུལ་ལ༔ བརྟེན་ནས་དང་བ་
འདྲེན་པ་དང༔ ཡིད་ཆེས་མོས་གུས་སྐྱེ་བ་ཡི༔ གསོལ་འདེབས་བྱིན་གྱིས་རློབ་པའི་གསུང༔ བདག་ལ་ཐུགས་
རྗེས་གནང་བར་ཞུ༔ ཞེས་ཞུས་སོ༔ བཀའ་བསྩལ་པ༔ ཉོན་ཅིག་སྔགས་ཀྱི་རྣལ་འབྱོར་པ༔ ང་ཡི་རྣམ་ཐར་
མཛད་ཚུལ་ནི༔ བསམ་གྱིས་མི་ཁྱབ་བརྗོད་མི་ལངཿ འོན་ཀྱང་འཛམ་གླིང་བོད་ཡུལ་དུ༔ སྤྲུལ་པས་འགྲོ་དོན་
བྱས་པའི་ཚུལ༔ ཅུང་ཞིག་བཤད་ཀྱིས་གུས་པས་ཉོན༔ རྒྱུན་ཆད་མེད་པར་གསོལ་བ་ཐོབ༔ ཅེས་གསུངས་སོ༔
ཨེ་མ་ཧོ༔ལྷོ་ནུབ་རྔ་ཡབ་གླིང་ཕྲན་སྲིན་པོའི་ཡུལ༔ སིནྡྷ་རྒྱ་མཚོ་རོལ་

པའི་མཚོ་གླིང་དུ༔ ཀླུ་རྒྱལ་འཇོག་པོ་གནས་པའི་ཁང་སྟེང་དུ༔ པདྨ་
འབར་བའི་སྡོང་པོའི་རྩེ་ལས་འཁྲུངས༔ རང་བྱུང་ངོ་མཚར་ཅན་ལ་གསོལ་
བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ ཕ་དང་
མ་མེད་ཁྱེ་འུ་སྤྲུལ་པའི་སྐུ༔ རྒྱུ་མེད་རྐྱེན་མེད་རྒྱ་མཚོའི་ཀློང་ལས་བྱོན༔
མ་རིག་ལོག་པའི་སེམས་ཅན་འདྲེན་པའི་དཔལ༔ བདེ་གཤེགས་སྐུ་
གསུང་ཐུགས་ཀྱི་སྤྲུལ་པ་སྟེ༔ སྤྲུལ་སྐུ་མཚོ་སྐྱེས་རྡོ་རྗེ་ལ་གསོལ་བ་
འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ ལས་ཅན་
རྒྱལ་པོ་ཨིནྡྲ་བྷཱུ་ཏི་ཡིས༔ རྒྱ་མཚོ་ཆེན་པོའི་ཀློང་ནས་རྙེད་དེ་བྱོན༔ དད་
པས་སྤྱན་དྲངས་རྒྱལ་པོར་མངའ་གསོལ་མཛདཿ རྒྱལ་སྲིད་ཆོས་ཀྱི་
ཁྲིམས་ཀྱིས་བདེ་ལ་བཀོད༔ རྒྱལ་པོ་ཐོར་ཅོག་ཅན་ལ་གསོལ་བ་
འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ ལྷོ་ཕྱོགས་
བསིལ་བ་ཚལ་གྱི་དུར་ཁྲོད་དུ༔ རྒྱལ་སྲིད་སྤངས་ནས་བརྟུལ་ཞུགས་
སྤྱོད་པ་མཛདཿ ཏ་ན་གྷ་ནའི་སྦྱོར་སྒྲོལ་དགོངས་པ་ཡིས༔ མ་མོ་མཁའ་
འགྲོ་ཐམས་ཅད་དབང་དུ་བསྡུས༔ ཤཱནྟ་རཀྵི་ཏ་ལ་གསོལ་བ་འདེབས༔
ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ ཕྱོགས་བཞིའི་དུར་
ཁྲོད་ཀུན་ཏུ་སྤྱོད་པ་མཛད༔ ཡེ་ཤེས་མཁའ་འགྲོ་རྣམས་ཀྱིས་བྱིན་གྱིས་
བརླབས༔ རྡོ་རྗེ་ཕག་མོའི་ཞལ་མཐོང་དངོས་གྲུབ་ཐོབ༔ ནམ་མཁའི་

གཟའ་ཆེན་ཐམས་ཅད་བྲན་དུ་བཀོལ༔ རྡོ་རྗེ་དྲག་པོ་རྩལ་ལ་གསོལ་བ་
འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ བྲག་དམར་
བྱ་ཁྱུང་ཚལ་གྱི་ཀེའུ་ཚང་དུ༔ སློབ་དཔོན་པྲ་བྷ་ཧསྟིའི་སྤྱན་སྔར་བྱོན༔
རྣལ་འབྱོར་ཡོ་གའི་ཆོས་ལ་སྦྱངས་པ་མཛད༔ ཡོ་གའི་ལྷ་ཚོགས་རྣམས་
ཀྱི་ཞལ་གཟིགས་པའི༔ ཤཱཀྱ་སེང་གེའི་སྐུ་ལ་གསོལ་བ་འདེབས༔ ཨོ་
རྒྱན་པདྨ་འབྱུང་གནས་ལ་གསོལ་བ་འདེབས༔ རྒྱ་གར་ཡུལ་གྱི་ཕྱོགས་
བཞིའི་གནས་ཆེན་དུ༔ རིག་འཛིན་གྲུབ་ཐོབ་མང་པོའི་སྤྱན་སྔར་བྱོན༔
ཡོ་ག་རྣམ་གསུམ་ཆོས་ལ་སྦྱངས་པ་མཛད༔ མཚན་ཉིད་རྒྱུ་ཡི་ཆོས་ཀྱི་
སྒྲོ་འདོགས་བཅད༔ མཁས་པ་བློ་ལྡན་མཆོག་སྲེད་ལ་གསོལ་བ་འདེབས༔
ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ བྲག་ཕུག་མཱ་ར་ཏི་ཀའི་
ཀེའུ་ཚང་དུ༔ འཆི་མེད་ཚེ་ཡི་རིག་འཛིན་བསྒྲུབས་པའི་ཚེ༔མགོན་པོ་ཚེ་
དཔག་མེད་ཀྱིས་བྱིན་གྱིས་བརླབས༔ སྐྱེ་འཆི་མེད་པ་རྡོ་རྗེའི་ལུས་སུ་
གྱུར༔ འཆི་མེད་པདྨ་འབྱུང་གནས་ལ་གསོལ་བ་འདེབས༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ ཟ་ཧོར་རྒྱལ་ཁམས་འདུལ་དུ་
གཤེགས་པའི་ཚེ༔ མ་རིག་འཁྲུལ་པའི་སེམས་ཅན་ཆོས་ལ་བཙུད༔ ཡ་
མཚན་རྨད་དུ་བྱུང་བའི་རྫུ་འཕྲུལ་བསྟན༔ རྒྱལ་ཁམས་ཐམས་ཅད་ཆོས་
ཀྱིས་གང་བར་མཛད༔ པདྨ་སམྦྷའི་སྐུ་ལ་གསོལ་བ་འདེབས༔ ཨོ་རྒྱན་

པདྨ་འབྱུང་གནས་ལ་གསོལ་བ་འདེབས༔ ཨོ་རྒྱན་རྒྱལ་ཁམས་འདུལ་དུ་
གཤེགས་པའི་ཚེ༔ གཤེད་མས་མེ་ཡི་དབུས་སུ་བསྲེགས་པ་ན༔ མེ་
དཔུང་མཚོ་རུ་བསྒྱུར་ཏེ་རྫུ་འཕྲུལ་བསྟན༔ ཨིནྡྲ་བྷཱུ་ཏི་བྱང་ཆུབ་ལམ་ལ་
བཀོད༔ སྲས་མཆོག་པདྨ་རྒྱལ་པོ་ལ་གསོལ་བ་འདེབས༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ འོག་མིན་གནས་དང་བདེ་ཆེན་དུར་
ཁྲོད་དང༔ ལྷུན་གྲུབ་བརྩེགས་དང་པདྨ་བརྩེགས་ལ་སོགས༔ རང་བྱུང་
མཆོད་རྟེན་དྲུང་དུ་བཞུགས་པའི་ཚེ༔ མ་མོ་མཁའ་འགྲོ་ཆོས་སྐྱོང་འཁོར་
གྱིས་བསྐོར༔ གུ་རུ་ཉི་མ་འོད་ཟེར་ལ་གསོལ་བ་འདེབས༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ ལྷོ་ཕྱོགས་རྒྱ་གར་ཡུལ་དུ་
གཤེགས་པའི་ཚེ༔ མཁའ་འགྲོ་བདུད་འདུལ་མ་ཡིས་བྱིན་གྱིས་
བརླབས༔ མུ་སྟེགས་སྟོན་པ་ལྔ་བརྒྱའི་རྩོད་པ་བཟློག༔ ངན་སྔགས་
བདག་པོ་མུ་སྟེགས་ཐོག་གིས་བསྒྲལ༔ འཕགས་པ་སེངྒེ་སྒྲ་སྒྲོག་ལ་
གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔
བལ་ཡུལ་ཡང་ལེ་ཤོད་ཀྱི་བྲག་ཕུག་ཏུ༔ ཡང་དག་བདེ་གཤེགས་སྙིང་པོ་
བསྒྲུབས་པའི་ཚེ༔ བར་ཆད་བགེགས་རྣམས་རྡོ་རྗེ་ཕུར་པས་བསྒྲལ༔
ཕྱག་རྒྱ་ཆེན་པོའི་དངོས་གྲུབ་གནས་དེར་ཐོབ༔ རྡོ་རྗེ་ཐོད་ཕྲེང་རྩལ་ལ་
གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔

བྱང་ཕྱོགས་རྒྱལ་པོའི་དོན་ལ་བྱོན་པའི་ཚེ༔ བོད་ཀྱི་གནོད་སྦྱིན་ཐམས་
ཅད་དམ་ལ་བཏགས༔ བསམ་ཡས་མངའ་གསོལ་རྒྱལ་པོའི་དགོངས་པ་
བསྒྲུབས༔ བོད་ཡུལ་ཐམས་ཅད་ཆོས་ཀྱིས་གང་བར་མཛད༔ སྤྲུལ་སྐུ་
པདྨ་འབྱུང་གནས་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་
གསོལ་བ་འདེབས༔ བསམ་ཡས་མཆིམས་ཕུའི་བྲག་དམར་ཀེའུ་ཚང་
དུ༔ སྒྲུབ་ཆེན་བཀའ་བརྒྱད་གསང་སྔགས་དཀྱིལ་འཁོར་དུ༔ ལས་ཅན་
རྒྱལ་པོ་རྗེ་འབངས་སྨིན་པར་མཛདཿ གསང་སྔགས་འབྲས་བུའི་ཐེག་པ་
རྒྱས་པར་མཛད༔ བཀའ་དྲིན་བསམ་ལས་འདས་ལ་གསོལ་བ་འདེབས༔
ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ སྟག་ཚང་སེངྒེ་བསམ་
འགྲུབ་ཀེའུ་ཚང་དུ༔ གདུག་པའི་མུ་སྟེགས་བདུད་དང་དམ་སྲི་བཏུལ༔
གནས་ཆེན་གངས་བྲག་རྣམས་ལ་གཏེར་ཆེན་སྦས༔ མ་འོངས་སྙིགས་
མའི་སེམས་ཅན་ཐུགས་རྗེས་གཟིགས༔ རྡོ་རྗེ་གྲོ་ལོད་རྩལ་ལ་གསོལ་བ་
འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ བོད་ཀྱི་
གངས་ཆེན་བཞི་ལ་སྒྲུབ་ཁང་མཛདཿ བྲག་ཕུག་ཆེན་པོ་བརྒྱད་ལ་ཡང་
དབེན་མཛད༔ ཕྱོགས་བཞིའི་བྲག་ལ་སྤྲུལ་སྐུའི་ཞབས་རྗེས་བཞག
གྲགས་པའི་མཚོ་ཆེན་བཞི་ལ་ཕྱག་རྗེས་བཞག༔ འགྲོ་དྲུག་སྒྲིབ་སྦྱོང་
མཛད་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་

འདེབས༔ ལྷོ་ཕྱོགས་མོན་ཁའི་བྲག་ལ་སྐུ་རྗེས་བཞག སྐུ་ཚབ་ཉེར་ལྔ་
བོད་ཀྱི་དོན་ལ་བཞག༔ སངས་རྒྱས་བསྟན་པ་མཐའ་རུ་རྒྱས་པར་མཛད
བོད་ཀྱི་ལྷ་གཅིག་འགྲོ་བ་ཡོངས་ཀྱི་དཔལ༔ ཐུགས་རྗེ་ཁྱད་པར་ཅན་ལ་
གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔
ལྷོ་ནུབ་རྔ་ཡབ་གླིང་ཕྲན་དཔལ་རིའི་རྩེར༔ རིག་འཛིན་མཁའ་འགྲོ་མང་
པོའི་རྒྱལ་པོ་མཛདཿ ཤ་ཟ་སྲིན་པོ་ཐམས་ཅད་དམ་ལ་བཏགས༔ བོད་ལ་
རྒྱུན་ཆད་མེད་པར་ཐུགས་རྗེས་གཟིགས༔དྲིན་ཆེན་སྤྲུལ་པའི་སྐུ་ལ་
གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔
ལྔ་བརྒྱའི་ཐ་མར་བོད་ཀྱི་སེམས་ཅན་ལ༔ ལས་ངན་དབང་གིས་སྡུག་
བསྔལ་རྒྱུན་ཆད་མེད༔ ཁྱོད་ཀྱི་རྣམ་ཐར་དྲན་ཅིང་གསོལ་འདེབས་ན
བདག་དང་འགྲོ་དྲུག་སེམས་ཅན་ཐམས་ཅད་ལ༔ ཐུགས་རྗེས་གཟིགས་
ལ་བྱིན་གྱིས་བརླབ་ཏུ་གསོལ༔ རྡོ་རྗེ་བདུད་འཇོམས་ལེགས་པར་གུས་པས་ཉོན༔ ང་ཡི་རྣམ་
ཐར་དྲན་ཅིང་གསོལ་བ་ཐོབ༔ ཚེ་འདིར་པདྨ་ང་ཡིས་བྱིན་གྱིས་རློབ༔ ཕྱི་མ་བྱང་ཆུབ་ལམ་ལ་འགོད་པར་ངེས༔
ཞེས་གསུངས་སོ༔ དེ་ནས་ལྷ་སྲས་མུ་ཁྲི་བཙན་པོས་ཞུས་པ༔ ཀྱེ་སློབ་དཔོན་ཆེན་པོ་ལགས༔ དུས་མ་འོངས་པ་
ལྔ་བརྒྱ་སྙིགས་མ་ལ་ཐུག་པའི་ཚེ༔ སེམས་ཅན་ཐམས་ཅད་ལས་ངན་གྱི་དབང་གིས་སྡུག་བསྔལ་ཤ་སྟག་ལ་
སྤྱོད་དགོས་པར་གསུངས་གད དེ་རྣམས་ལ་ཐུགས་རྗེས་གཟིགས་ནས་སྡུག་བསྔལ་ལས་སྐྱོབ་ནུས་པའི་
གསོལ་འདེབས་ཤིག་ཞུ་ཞེས་ཞུས་སོ༔ བཀའ་བསྩལ་པ༔ ཉོན་ཅིག་མུ་ཁྲི་བཙན་པོ༔ ཚ་བའི་ཡུལ་མེད་ན་རྒྱ་
སྐྱེགས་ཀྱི་ནུས་པ་མི་འགོ༔ དད་པའི་ཞིང་ས་མེད་ན་བྱང་ཆུབ་ཀྱི་མྱུ་གུ་མི་སྐྱེ༔ ཡིད་ཁྱེད་ཤེས་ཀྱི་བློ་མ་ཁེལ་ན་
དཀོན་མཆོག་གསུམ་གྱི་བྱིན་རླབས་རྒྱང་རིང༔ ཉོན་ཅིག་ལྷ་སྲས༔ སངས་རྒྱས་དང་བྱང་ཆུབ་སེམས་དཔའ་
རྣམས་འགྲོ་བའི་དོན་རྒྱུན་ཆད་མེད་པར་མཛད་དེ༔ འགྲོ་དྲུག་དུག་ལྔའི་བདག་འཛིན་སྟོབས་ཆེ་བས འཁོར་བ་

དོང་ནས་སྤྲུག་པར་མ་གྱུར༔ ལྷ་སྲས་རང་ཡང་བོད་འབངས་ཕྱི་མ་རྣམས་སྡུག་བསྔལ་ལས་སྐྱོབ་པར་འདོད་ན༔
ཡིད་ཁྱེད་ཤེས་ཀྱི་དད་པ་བརྟན་པར་གྱིསཿ བློ་དཀོན་མཆོག་གསུམ་ལ་གཏོད་ཅིག་ཅེས་ཞལ་ཆེམས་བུ་
འབངས་ལ་ཞོག༔ དུས་རྒྱུན་དུ་མོས་པས་འདི་ལྟར་དུ་གསོལ་བ་ཐོབ་ཅེས་གསུངས་སོ༔ ཨེ་མ་ཧོ༔
ནུབ་ཕྱོགས་བདེ་བ་ཅན་གྱི་ཞིང་ཁམས་སུ༔ མགོན་པོ་ཚེ་དཔག་མེད་ཀྱི་
ཐུགས་རྗེ་ཡིས༔ འཛམ་བུའི་གླིང་དུ་འགྲོ་བའི་དོན་ལ་དགོངས༔ཕྱོགས་
བཅུའི་སངས་རྒྱས་ཀུན་གྱིས་བྱིན་བརླབས་པའི༔ དུས་གསུམ་བདེ་
གཤེགས་རྣམས་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་
གསོལ་བ་འདེབས༔ སིནྡྷ་རྒྱ་མཚོ་རོལ་པའི་མཚོ་གླིང་དུ༔ མེ་ཏོག་པདྨ་
འབར་བའི་སྡོང་པོ་ལ༔ པ་དང་མ་མེད་རང་བྱུང་ཤུགས་ལས་བྱུང༔ རྒྱུ་
མེད་རྐྱེན་མེད་འགྲོ་བའི་དོན་ལ་བྱོན༔ རང་བྱུང་ངོ་མཚར་ཅན་ལ་གསོལ་
བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ སངས་
རྒྱས་ཀུན་གྱི་སྐུ་ཡི་སྤྲུལ་པ་སྟེ༔ རང་བྱུང་མཚན་དང་དཔེ་བྱད་ལྡན་པར་
བྱོན༔ ཉི་མ་སྟོང་གི་འོད་ལས་གཟི་མདངས་ཆེ ཁྱོད་ཀྱི་སྤྲུལ་པས་འཇིག་
རྟེན་ཁྱབ་པར་འགྱེད༔ ཡ་མཚན་སྤྲུལ་པའི་སྐུ་ལ་གསོལ་བ་འདེབས༔ ཨོ་
རྒྱན་པདྨ་འབྱུང་གནས་ལ་གསོལ་བ་འདེབས༔ སངས་རྒྱས་ཀུན་གྱི་
གསུང་གི་སྤྲུལ་པ་སྟེ༔ མ་ཆགས་པདྨའི་སྡོང་པོའི་རྩེ་ལས་འཁྲུངས༔
འབྲུག་ཆེན་སྟོང་གི་སྒྲ་བས་གསུང་གདངས་ཆེ༔ འགྲོ་བའི་དོན་དུ་ཐེག་
ཆེན་ཆོས་སྒྲ་སྒྲོག༔ འབྲུག་ལྟར་སྒྲོག་པའི་གསུང་ལ་གསོལ་བ་འདེབས༔

ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ སངས་རྒྱས་ཀུན་གྱི་
ཐུགས་ཀྱི་སྤྲུལ་པ་སྟེ རྒྱ་མཚོ་གཏིང་མཐའ་མེད་པའི་ཀློང་ལས་སྐྱེས
ནམ་མཁའི་གློག་ལས་ཐུགས་རྗེ་ཕྲིན་ལས་མྱུར༔ དགོངས་པ་ཟབ་མོ་ནམ་
མཁའི་མཐའ་དང་མཉམ༔ ཅིར་ཡང་ས་ལེའི་ཐུགས་ལ་གསོལ་བ་
འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔འགྲོ་བའི་
དོན་དུ་ཡིད་བཞིན་ནོར་བུའི་སྐུ༔ ཁྱོད་ཀྱི་མཚན་ཐོས་ཙམ་གྱིས་སྡུག་
བསྔལ་སེལ༔ འཇའ་ཚོན་བཞིན་དུ་ཡོན་ཏན་སོ་སོར་གསལ༔ སྐད་ཅིག་
དྲན་པས་བྱང་ཆུབ་ལམ་སྣ་འདྲེན༔ ཡོན་ཏན་ཀུན་འབྱུང་ཁྱོད་ལ་གསོལ་
བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ ཐུགས་
རྗེའི་ཕྲིན་ལས་དབང་གིས་དོན་མཛད་པའི༔ ཞི་རྒྱས་དབང་དྲག་ཕྲིན་
ལས་རྣམ་བཞི་ཡིས༔ ཉོན་མོངས་གདུལ་དཀའི་སེམས་ཅན་ཐབས་ཀྱིས་
འདུལ༔ ནམ་མཁའི་སྐར་ལྟར་ཕྲིན་ལས་བསམ་མི་ཁྱབ༔ ཕྲིན་ལས་རྒྱ་
མཚོའི་རླབས་ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་
གསོལ་བ་འདེབས༔ སྟེང་འོག་ཕྱོགས་བཞིར་འགྲོ་བའི་དོན་མཛད་ཀྱང
བོད་ཡུལ་ཁ་བ་ཅན་དུ་ཐུགས་རྗེས་གཟིགས༔ བོད་ཀྱི་མངའ་བདག་རྗེ་
འབངས་ཐམས་ཅད་ལ༔ དུས་གསུམ་རྒྱུན་ཆད་མེད་པར་བྱིན་གྱིས་
རློབས༔ འཁོར་བ་སྡུག་བསྔལ་གྱི་རྒྱ་མཚོ་ལས་བསྒྲལ་དུ་གསོལ༔ ཨོ་

རྒྱན་པདྨ་འབྱུང་གནས་ལ་གསོལ་བ་འདེབས་སོ༔ ཞེས་གསུངས་སོ༔ དེ་ནས་འཁོར་
གྱི་ཞུ་བ་པོ་རྣམ་པ་ལྔས་ཚོགས་ཀྱི་མཆོད་པ་རྒྱ་ཆེན་པོ་ཕུལ་༔ ཕྱག་དང་སྐོར་བ་བྱས་ཏེ་ཞུས་པ༔ ཀྱེ་སློབ་དཔོན་
ཆེན་པོ་ལགས༔ འདི་ལྟ་བུའི་གསོལ་འདེབས་ཁྱད་པར་ཅན་གསུངས་པ་བཀའ་དྲིན་ཆེ་འགས༔ གསོལ་བ་
འདེབས་པ་ལ་གང་ཟག་ཐ་མལ་པའི་ཅ་ཅོའི་སྒྲ་མི་གངགས་ཤིང༔ དུས་མ་འོངས་པའི་གང་ཟག་རྣམས་སྡུག་
བསྔལ་གྱིས་ཉེན་པས༔ སློབ་དཔོན་ཉིད་རྗེས་སུ་དྲན་ནས་གསོལ་བ་འདེབས་ན ངག་གི་གདངས་ཇི་ལྟར་དུ་
གདགས་བགྱི་ལགས་ཞེས་ཞུས་སོ༔ བཀའ་བསྩལ་པ༔ ང་ཡི་རྗེས་འཇུག་འཁོར་བ་སྤོང་
འདོད་རྣམས༔ དད་གུས་མོས་པས་རྒྱུན་དུ་གསོལ་བ་ཐོབ༔ རྩེ་གཅིག་
གདུང་བའི་དབྱངས་ནི་འདི་ལྟ་སྟེ༔ ཁྱེ་འུ་ཕ་མར་འབོད་འདྲའི་གདུང་
དབྱངས་ལ༔ པི་ཝཾ་གླིང་བུའི་གདངས་ལྟར་སྙན་པ་ཡིས༔ ཉིན་མཚན་
དུས་དྲུག་རྣམས་སུ་གསོལ་བ་ཐོབ༔ འདི་མན་བློ་ཀ་བཞི་དང་རྐང་པ་གཉིས་པོ་འདི་ཁྲི་སྲོང་
རྣམ་འཕྲུལ་དཔའ་བཀྲ་ཤིས་སྟོབས་རྒྱལ་གྱིས་ཁ་སྐོང་དུ་མཛང། ཅེས་གསུངས་སྔོན་གྱི་ཐུགས་
དམ་ཞལ་བཞེས་བཞིན། །གུས་ཤིང་གདུང་ཤུགས་དྲག་པོས་གསོལ་
འདེབས་བུར། །ཀྱེ་མ་ཐུགས་རྗེས་གཟིགས་ཤིག་མ་ཧཱ་གུ་རུ། །བྱིན་
གྱིས་རློབས་ཤིག་རྗེ་བཙུན་ཐོད་ཕྲེང་རྩལ། །བར་ཆད་ཀུན་སེལ་བདུད་
འདུལ་དྲག་པོ་རྩལ། །དངོས་གྲུབ་མཆོག་སྩོལ་ཨོ་རྒྱན་རིན་པོ་ཆེ། །ད་ལྟ་
རྩོད་དུས་ལྔ་བརྒྱའི་སྙིགས་དུས་འདིར། །འབྱུང་པོས་རྒྱུད་དཀྲུགས་སྐྱེ་
བོས་ལོག་པར་འཚེ། །མཐའ་ཡི་དམག་དཔུང་ནད་མཚོན་མུ་གེ་
སོགས། །བྱུར་དང་ལྟས་ངན་གནོད་པ་ཀུན་ཞི་ཞིང་། །རྒྱལ་བའི་བསྟན་

དང་ཁྱད་པར་ཐེག་དགུའི་སྲོལ། །དེ་འཛིན་ཚོགས་རྣམས་དར་སྨིན་རྒྱས་
གྱུར་ཅིག །ཕུན་ཚོགས་བསམ་ཡས་ལྷུན་གྲུབ་ཕོ་བྲང་གནས། །པདྨ་
འབྱུང་གནས་ལམ་ཟབ་ཆོས་སྟོན་པ། །ཐེག་ཆེན་རྒྱལ་སྲིད་རིན་ཆེན་
བདུན་ལྡན་ཆོས། །སྐལ་ལྡན་ལས་ཅན་དག་པ་རྣམ་ལྔའི་འཁོར། །འོད་
དཀར་རྒྱལ་གྱིས་གང་བའི་བཀྲ་ཤིས་དུས། །དེང་འདིར་བསམ་པ་ལྷུན་
གྲུབ་བཀྲ་ཤིས་ཤོག ། མ་འོངས་ཐ་མའི་དུས་སུ་ནུབ་ཕྱོགས་སུ༔ ང་ཡི་རྗེས་འཇུག་སྦས་པའི་རྣལ་
འབྱོར་པ༔ རིག་འཛིན་རྒོད་ཀྱི་ལྡེམ་འཕྲུལ་ཅན་གཅིག་འབྱུང༔ འགྲོ་དོན་ཆེར་སྤྱོང་ལྷག་པར་ང་ལ་མོས༔ ཐེ་
ཚོམ་ཆུང་ཞིང་ཆོས་རྒྱལ་གདུང་བརྒྱུད་སྐྱོབ༔ དེ་འདྲའི་ལས་ཅན་སྙིགས་མའི་དུས་སུ་འབྱུང༔ ཞེས་པའི་ལས་
ཅན་དོན་དུ་གཏེར་དུ་སྦོས༔ ན་མོ་གུ་རུསློབ་དཔོན་པདྨ་འབྱུང་གནས་ལྷོ་ནུབ་སྲིན་པོའི་ཡུལ་དུ་གཤེགས་པའི་
དུས་སུ༔ གུང་ཐང་ལ་ཐོག་ཏུ་ལྷ་སྲས་མུ་ཁྲི་བཙན་པོས་ཕྱག་དང་སྐོར་བ་བྱས༔ ཞབས་སྤྱི་བོས་གཏུགས༔ ན་
བཟའི་སློབ་མོ་ལ་འཇུས་ཏེ༔ སྤྱན་ཆབ་ཕྱུང་ནས་བཤུམ་ཞིང་སྨྲེ་སྔགས་ཀྱི་ཞུ་བ་ཕུལ་བ༔ ཀྱེ་མ་གུ་རུ་རིན་པོ་
ཚེ༔ ལྔ་བརྒྱ་དུས་ཀྱི་ཐ་མ་ལམང་ཡུལ་གུང་ཐང་གངས་འགྲམ་འདིར༔ བདག་གི་བུ་བརྒྱུད་གནས་བྱས་ཏེ༔
དམངས་སུ་འབེབས་ཤིང་སྡུག་བསྔལ་ན༔ བོད་ཀྱི་རྒྱལ་པོ་སྙིང་རེ་རྗེ༔ བདག་གི་བུ་བརྒྱུད་སུ་ལ་རེ༔ ལས་སུ་
དམག་དང་འཁྲུག་པ་བྱེད༔ དབེན་གནས་གཉན་པོ་འདྲལ་བ་དང༔ རི་ཀླུང་ཇག་པའི་རྒྱུག་ས་བྱེད༔ ཆོས་ལ་སྒྲུབ་
ལོང་མེད་པས་ན༔ བླ་མཆོད་རྣམ་གཉིས་འོ་རེ་བརྒྱལ༔ ཕྱིས་འབྱུང་དད་ལྡན་སྙིང་རེ་རྗེ༔ གཙུག་ལག་ཁང་དུ་
འཁྲུགས་ཁང་བྱེདཿ སྐུ་གསུང་ཐུགས་ཀྱི་རྟེན་རྣམས་བཤིག དམ་རྫས་མི་ནག་སྐྱེ་བོས་སྤྱོདཿ དབེན་སར་བོན་
གྱིས་བསུ་སྒྲ་སྒྲོག༔ ཆོས་འཁོར་འཇིག་ལ་ཐུག་པ་དམ་པའི་རྟེན་རྣམས་འོ་རེ་བརྒྱལ༔ ཆོས་འཁོར་བཀའ་
སྲུང་སུ་ལ་རེ༔ ཆེ་བཙུན་ཟས་ངན་དུག་གིས་གསོད༔ མི་ཆེན་སྲོག་ལ་ཧུར་ཐུམ་བྱེད༔ ཡ་རབས་མནོང་པོས་
དམངས་སུ་འབེབས༔ སྙིང་བརྩེའི་གྲོགས་ཀྱིས་བློ་བརྐུ་ན༔ བོད་ཀྱི་ཞང་བློན་སྙིང་རེ་རྗེ༔ རྒྱལ་པོའི་ཐུགས་
གཅེས་སུ་འལ་རེ༔ ནད་མཚོན་མུ་གེའི་བསྐལ་པ་དརཿ མཐའ་ཡི་མི་བཞི་དབུས་སུ་ཤོར༔ འདྲེ་བགེགས་འབྱུང་
པོས་ཚ་རག་གཏོང༔ ཅི་མི་འདོད་པ་འབྱུང་བ་ན༔ བོད་འབངས་སྡུག་བསྔལ་སྙིང་རེ་རྗེ༔ སྐྱབས་མེད་སེམས་
ཅན་སུ་ལ་རེ༔ ཁྲི་སྲོང་ལྡེའུ་བཙན་དགུང་ལ་གཤེགས༔ གུ་རུ་ཨོ་རྒྱན་གནས་ལ་གཤེགས༔ མུ་ཁྲི་བཙན་པོ་
བོད་དུ་བོར༔ ཡབ་རྒྱལ་པོ་སྐུ་ཚེ་ཐུང་ལགས་སོ༔ གུ་རུ་ཐུགས་རྗེ་ཆུང་ལགས་སོ༔བདག་གི་བསོད་ནམས་ཆུང་

ལགས་སོ༔ ཆོས་འཁོར་བསྟན་པ་ཉམས་ལགས་སོ༔ བོད་འབངས་སྐྱིད་པ་ཟད་ལགས་སོ༔ ཡབ་དང་གུ་རུ་
བཞུགས་དུས་སུ༔ མུ་ཁྲི་བཙན་པོ་མི་འགུམ་པ༔ བདག་གི་བློ་གཏད་སུ་ལ་འཆའ༔ སྙིང་བརྩེའི་གྲོས་ནི་སུ་ཡིས་
འདེབས༔ དམ་པའི་ཆོས་ནི་སུ་ལ་ཞུ༔ འཆི་དུས་འཕོ་བ་སུ་ཡིས་འདེབས༔ བར་དོའི་སྡུག་བསྔལ་སུ་ཡིས་སེལ༔
སྒྲིབ་སྦྱོང་ཕྲིན་ལས་སུ་ཡིས་མཛད༔ ཀྱེ་མ་ཀྱི་ཧུད་ཐུགས་རྗེ་ཆུངཿ ཞེས་སྨྲེ་སྔགས་འདོན་ཅིང་ལྷ་སྲས་དྲན་མེད་
དུ་བརྒྱལ་ལོ༔ དེ་ནས་སློབ་དཔོན་པདྨ་འབྱུང་གནས་ཀྱིས་རྒྱལ་པོའི་སྙན་ཁུང་དུ་ལྗགས་ཀྱི་ཆབ་གཏོར་ནས་དྲན་
པ་གསོས༔ ལྷ་སྲས་ཀྱི་དབུ་པང་དུ་བླངས་ཏེ༔ འདི་སྐད་གསུངས་སོ༔ ཉོན་ཅིག་བོད་ཀྱི་རྒྱལ་པོ་དད་པ་ཅན༔
ལས་ཅན་མོས་གུས་ལྡན་པ་ང་ཡི་བུ༔ ཁྲི་སྲོང་ལྡེའུ་བཙན་སྐུ་ཚེ་མཐའ་རུ་འཁྱོལ༔ ཐུགས་ངལ་མ་མཛད་ལྷ་
སྲས་བོད་ཀྱི་རྗེ༔ བངག་ནི་ད་དུང་བོད་ཀྱི་དོན་ལ་མཆི༔ དད་པ་ཅན་ལ་དངོས་སུ་དམ་ཆོས་སྟོན༔ ཐུགས་ངལ་
མ་མཛད་ལྷ་སྲས་བོད་ཀྱི་རྗེ༔ ཁྱོད་ཀྱི་སྡིག་སྒྲིབ་ཐམས་ཅད་མ་ལུས་པ༔ ང་ཡི་ཞལ་མཐོང་ཙམ་ལ་འདག་པར་
ངེས༔ ཐུགས་ངལ་མ་མཛད་ལྷ་སྲས་བོད་ཀྱི་རྗེ༔ འདི་དང་ཕྱི་མ་བར་དོའི་གནས་གསུམ་དུ༔ ང་དང་ཡང་ཡང་
མཇལ་ཞིང་སྡུག་བསྔལ་སེལ༔ ཐུགས་ངལ་མ་མཛད་ལྷ་སྲས་བོད་ཀྱི་རྗེ༔ འདི་ནས་སྐྱེ་བ་བཅུ་དྲུག་འགྲོ་དོན་
མཛོད༔ དེ་ནས་ཨོ་རྒྱན་མཁའ་འགྲོའི་གླིང་དུ་སྤྱོན༔ ཐུགས་ངལ་མ་མཛད་ལྷ་སྲས་བོད་ཀྱི་རྗེ༔ མང་ཡུལ་གུང་
ཐང་གངས་རིའི་འདབས་འདི་རུ༔ ཉིད་ཀྱི་གདུང་བརྒྱུད་ཕྱི་མ་འབྱོན་པ་རྣམས༔ གདུང་བརྒྱུད་མ་ནོར་ཆོས་ཀྱི་
རྒྱལ་སྲིད་སྐྱོང༔ ང་ཡི་ཐུགས་རྗེས་རྒྱུན་ཆད་མེད་པར་གཟིགསཿ ཐུགས་ངལ་མ་མཛད་ལྷ་སྲས་བོད་ཀྱི་རྗེ༔
དབེན་གནས་ཆོས་མཛད་དད་གུས་ལྡན་པ་ཡིས༔ རྒྱལ་བའི་བཀའ་དང་ཐུགས་རྗེའི་གདུལ་བྱ་རྣམས༔ ང་ཡིས་
བྱིན་རླབས་ཐུགས་རྗེས་སྐྱོབ་ལགས་ཀྱི༔ ཐུགས་ངལ་མ་མཛད་ལྷ་སྲས་བོད་ཀྱི་རྗེ༔ སྐལ་མེད་སྡིག་སྤྱོད་ལོག་
ལྟ་བདུད་ཀྱི་རིགསཿ རྟོག་དཔྱོད་འགྲན་སེམས་ནག་པོའི་སེམས་ཅན་ནི༔ བདག་གིས་མི་སྐྱོབ་ལས་ངན་དག་ལ་
སྤྱོད ད་ལྟའི་ནང་བློན་ནག་པོ་འདི་རྣམས་ཀྱང༔ རྗེ་ཡི་ཐུགས་དཀྲུགས་བདག་གི་དམ་ལས་ཉམས༔ ད་དུང་ངན་
སོང་གསུམ་དུ་ངེས་པར་འགྲོ༔ འོན་ཀྱང་ང་ཡི་ཞལ་མཐོང་གསུང་ཐོས་པསཿ ཐ་མར་ལས་ངན་དག་ནས་བདག་
གི་གདུལ་བྱར་སྐྱེ༔ ཐུགས་ངལ་མ་མཛད་ལྷ་སྲས་བོད་ཀྱི་རྗེ༔ དུས་ངན་ཐ་མ་མཐར་ཐུག་སླེབ་ཀ་རུ༔ རི་བོ་བཀྲ་
བཟང་ཞེས་བྱའི་ཤར་འདབས་སུ༔ སྦས་པའི་རྣལ་འབྱོར་གཅིག་གི་སྨོན་ལམ་གྱིས༔ ང་ཡི་གཏེར་འདོན་ལྷ་སྲས་
གདུང་བརྒྱུད་སྐྱོབ༔ ཐུགས་ལ་མ་མཛད་ལྷ་སྲས་བོད་ཀྱི་རྗེ༔ དུས་ངན་ཐ་མའི་སེམས་ཅན་ཟོག་པོས་འདུལ༔
དེ་ཡི་སྐྱོན་གྱིས་ལོག་ལྟའི་འདམ་ལ་ཚུད༔ ཆོས་དང་ཆོས་འདྲ་མི་བྱེད་ཐེ་ཚོམ་ཆེ༔ རི་བོ་བཀྲ་བཟང་འདབས་སུ་
འབྱུང་བ་དེ༔ གསང་སྔགས་ཐེག་པ་ཆེན་པོའི་བཀའ་དང་མཚུངས༔ དགེ་བའི་ཚུལ་སྤྱོད་སྦས་པའི་རྣལ་འབྱོར་
པས༔ གུང་ཐང་རྒྱལ་པོ་རྗེ་འབངས་སྐྱོབ་པར་ངེས༔ ཐུགས་ངལ་མ་མཛད་ལྷ་སྲས་བོད་ཀྱི་རྗེ༔ ཞེས་གསུངས་
སོ༔ དེའི་དུས་སུ་རྒྱལ་པོའི་སྡུག་བསྔལ་སེལ་བྱེད་ཉོན་མོངས་རང་གྲོལ་ཞེས་བྱ་བ་གསུངས་སོ༔ གུ་རུའི་ཞལ་

ནས༔ལྷ་སྲས་ཞིང་བུ་འབངས་ཀྱི་དོན་དུ་ཐུགས་ཤིན་ཏུ་བརྩེ་བས༔ ངས་རྒྱལ་པོའི་གདུང་བརྒྱུད་རྣམས་ལ་དུས་
སྙིགས་མའི་མཐར་ཐུག་པའི་བར་དུ་བྱིན་རླབས་ཐུགས་རྗེས་སྐྱོབ་ཀྱི༔ ལྷ་སུས་རང་བུ་འབངས་ལ་ཞལ་ཆེམས་
འདི་ལྟར་དུ་ཞོག་ཅིག་ཅེས་གསུངས་སོ༔ རིགས་བཟང་ཁུངས་བཙུན་འོད་གསལ་ལྷ་ཡི་བརྒྱུད༔ མུ་ཁྲི་བཙན་པོ་
མན་ཆད་གདུང་བརྒྱུད་མ་ཆད་པར༔ བདག་གི་ཐུགས་རྗེས་རྒྱུན་དུ་བཟུང་ལགས་ཀྱིས༔ སྡིག་སྤྱོད་གྲོགས་དང་
བློན་པོའི་ཁར་མ་བཏང༔ རྒྱལ་ཁྲིམས་ཆོས་ཀྱི་ཁྲིམས་ཀྱིས་འཚོ་བར་མཛོད༔ ཆོས་མེད་དྲེད་པོ་ཟོལ་ཟོག་གཡོ་
སྒྱུ་ཅན༔ སྙིགས་དུས་འབྱུང་བས་ཚར་ཆོད་ཆོས་ཁྲིམས་ཚུགས༔ ཆོས་བཞིན་སྤྱོད་པས་རྒྱལ་ཁམས་བདེ་བར་
འགྱུརཿ སྐུ་སྲོག་ཉེན་ཞིང་མངའ་ཐང་འཕྲོག་པ་དང༔ རྒྱལ་པོ་དམངས་སུ་འབེབས་པའི་གལ་བྱུང་ན༔ ལྷ་སྲིན་
དཔང་དུ་ཚུགས་ལ་བཟློག་པ་མཛོད༔ སྙིགས་དུས་གུང་ཐང་རྒྱལ་པོར་སྙིང་བརྩེའི་ཕྱིར༔ བྲག་རི་དུག་སྦྲུལ་
སྤུངས་འདྲའི་སྐེད་པ་ལ༔ ལྷ་སྲས་གདུང་བརྒྱུད་སྐྱོབ་པའི་མན་ངག་བདོག དེ་དུས་སྐྱེ་འགྲོ་མི་རྣམས་ཐེ་ཚོམ་
ཆེ༔ ལོག་ལྟ་མ་བྱེད་ང་ཡི་བཀའ་བཞིན་སྒྲུབས༔ གུང་ཐང་རྒྱལ་པོའི་བསམ་པ་དེ་ཡིས་འགྲུབ༔ སྡིག་སྤྱོད་རྒྱལ་
པོ་བདག་གིས་སྐྱོབ་མི་འགྱུར༔ ཞེས་གསུངས་སོ༔ གུ་རུའི་ཞལ་ནས༔ ལྷ་སྲས་ཀྱི་གདུང་རབས་ཐོ་མ་མང་ཡུལ་
གུང་ཐང་དུ་ང་ཡི་གཏེར་གྱིས་སྐྱོབ་པའི་དུས་སུ༔ བོད་སྡུག་པའི་དུས་ལ་བབ་པ་ཡིན་ཏེ༔ སེམས་ཅན་ལ་ཅི་མི་
འདོད་པ་འབྱུང༔ སྟེང་ལྷ་སྲིན་འཁྲུགས༔འོག་ཀླུ་གཉན་འཁྲུགས༔ བར་གཞི་བདག་འཁྲུགསཿ སྡིག་སྤྱོད་རྒྱལ་པོ་
འཁྲུགས༔ དམངས་ཕལ་པ་འཁྲུགསཿ ཿཕ་སྤུན་ནང་འཁྲུགས༔ དེའི་དུས་སུ་སངས་རྒྱས་བསྟན་པ་མཐའ་ལ་ཐུག
ཡི་དམ་ལྷའི་དངོས་གྲུབ་ཡལ༔ མཁའ་འགྲོ་ཆོས་སྐྱོང་རི་རབ་ལ་ཞལ་གཟིགས༔ སེམས་ཅན་གྱི་སྐྱིད་པ་ཟད་པ་
ཡིན༔ གུང་ཐང་རྒྱལ་པོ་ཡོན་མཆོད་རྗེ་འབངས་རྣམས༔ ང་ཡི་བཀའ་བཞིན་སྒྲུབས་ལ་གཏེར་གྱི་ཆོས་ལ་སྤྱོད
པདྨ་བདག་གི་ཐུགས་རྗེ་མྱུར་ལ་སྟོབས་ཆེ་བ་དེའི་དུས་སུ་འབྱུང་ངོ༔ དུས་རྒྱུན་ཆད་མེད་པར་ང་ལ་གསོལ་བ་
ཐོབ་ཅེས་གསུངས་སོ༔

༈དཔལ་ས་སྐྱའི་ལེགས་བཤད་གཅེས་བཏུས།
གང་ཞིག་ཉུང་ངུས་ཆོག་ཤེས་པ།། དེ་ཡི་ལོངས་སྤྱོད་ཟད་མི་ཤེས།།
ཆོག་ཤེས་མེད་པའི་འཚོ་བ་ལ།། སྡུག་བསྔལ་ཆར་བཞིན་རྒྱུན་དུ་འབབ།།
དངོས་པོ་གང་དག་གང་ལ་ཡང་།། གོམས་ན་དཀའ་བ་ཅི་ཡང་མེད།།
བཟོ་ཡི་རིག་བྱེད་སྦྱོང་བ་ལྟར།། དམ་ཆོས་དཀའ་བ་མེད་པར་འགྲུབ།།
སྐྱེ་བོ་ཡོན་ཏན་ཡོད་མེད་པའི།། བླང་དོར་བློ་གྲོས་འབྱེད་ལ་མཁས།།
རྡུལ་དང་འདྲེས་པའི་ལྕགས་ཕྱེ་རྣམས།། ཁབ་ལེན་རྡོ་ཡིས་ལེན་པར་
ཤེས།། །
རིག་པ་ནངས་པར་འཆི་ཡང་བསླབ།། ཚེ་འདིར་མཁས་པར་མ་གྱུར་
ཀྱང་།།
སྐྱེ་བ་ཕྱི་མར་བཅོལ་བ་ཡི།། ནོར་ལ་རང་ཉིད་ལེན་པ་འདྲ།།

ཡོན་ཏན་ལྡན་ན་སྐྱེ་བོ་ཀུན།། མ་བསྡུས་པར་ཡང་རང་ཉིད་འདུ།།
དྲི་ལྡན་མེ་ཏོག་རྒྱང་རིང་ཡང་།། བུང་བ་སྤྲིན་གྱི་ཚོགས་བཞིན་འཁོར།།
མཁས་པ་ཡོན་ཏན་དཔག་མེད་ཀྱང་།། གཞན་གྱི་ཡོན་ཏན་ཆུང་ངུའང་
ལེན།།
དེ་ལྟར་རྒྱུན་དུ་སྤྱད་པ་ཡིས།། མྱུར་དུ་ཐམས་ཅད་མཁྱེན་པར་འགྲོ།།
ཤེས་རབ་ལྡན་པ་མགོ་བསྐོར་ཡང་།། བྱ་བའི་ཆ་ལ་རྨོངས་མི་འགྱུར།།
སྲོག་ཆགས་གྲོག་མ་མིག་མེད་ཀྱང་། མིག་ལྡན་གཞན་ལས་ལྷག་པར་
མགྱོགས།།
དཔའ་ཞིང་མཐུ་རྩལ་ཆེ་ན་ཡང་།། མཁས་པ་མིན་པས་དཔའ་མི་ཐོབ།།
འབྱོར་པ་ཐོབ་པར་གྱུར་ན་ཡང་།། བསོད་ནམས་མེད་ན་ག་ལ་རྟག
སྨྲ་ཞིང་བསྐུལ་བར་གྱུར་པ་ན།། དུད་འགྲོ་ལ་ཡང་གོ་བ་སྐྱེ།།
མ་བསྐུལ་གཞན་གྱིས་མ་སྨྲས་པར།། བསམ་པ་ཤེས་ན་མཁས་པ་ཡིན།།

སེམས་ཅན་གཞན་དང་རྗེས་མཐུན་པའི།། སྤྱོད་པ་ཤེས་ན་མཁས་པ་
ཡིན།།
དུད་འགྲོ་ཡིན་ཡང་རིགས་མཐུན་རྣམས།། ཁྱུ་གཅིག་ཏུ་ནི་མི་གནས་
སམ།།
མཁས་པ་སློབ་པའི་དུས་ན་སྡུག བདེ་བར་སྡོད་ལ་མཁས་མི་སྲིད།།
བདེ་བ་ཆུང་ལ་ཆགས་པ་དེས།། ཆེན་པོའི་བདེ་བ་ཐོབ་མི་སྲིད།།
ཆེན་པོས་དགྲ་ལ་བྱམས་བྱས་ནས།། དགྲ་ཉིད་དེ་ཡི་དབང་དུ་འགྱུར།།
མང་པོས་བཀུར་བས་ཀུན་བསྐྱངས་པས།། ཀུན་གྱིས་རྒྱལ་པོར་དབང་
བསྐུར་རོ།།
དམ་པ་སྲོག་ལ་བབ་ན་ཡང་།། རང་བཞིན་བཟང་པོ་ག་ལ་དོར།།
ས་ལེ་སྦྲམ་ནི་བསྲེགས་བཅད་ཀྱང༌།། དེ་ཡི་ཁ་དོག་ཉམས་མི་འགྱུར།།

བསྟོད་པས་དགའ་བར་མི་འགྱུར་ལ།། སྨད་པས་མི་དགར་མི་འགྱུར་ལ།།
རང་གི་ཡོན་ཏན་ལེགས་གནས་པ།། སྐྱེ་བོ་དམ་པའི་མཚན་ཉིད་ཡིན།།
ཆེན་པོས་འབད་ནས་བསྒྲུབས་པའི་གྲོས།། ངན་པས་སྐད་ཅིག་གཅིག་ལ་
འཇོམས།།
ཞིང་པས་ལོ་ཟླར་འབད་པའི་ཞིང་། སེར་བས་སྐད་ཅིག་རྡུལ་དུ་རློག
ངན་པ་ཕལ་ཆེར་རང་གི་སྐྱོན།། གང་ཡིན་གཞན་ལ་འགོད་པར་བྱེད།།
ཁྭ་ཏས་མི་གཙང་ཟོས་པའི་མཆུ།། ས་གཙང་གཞན་ལ་འབད་ནས་འཕྱིད། །
རྨོངས་པ་བདེ་བ་འདོད་བཞིན་དུ།། བྱ་བ་སྡུག་བསྔལ་འབའ་ཞིག་སྒྲུབ།།
གདོན་གྱིས་བཏབ་པའི་སྐྱེ་བོ་འགའ།། སྡུག་བསྔལ་སྤང་ཕྱིར་ལྕེབས་པར་
མཐོང་།།
རྟག་ཏུ་གཞན་དོན་མི་སེམས་པ།། དེ་ཡི་སྤྱོད་པ་ཕྱུགས་དང་མཚུངས།།

བཟའ་བཏུང་འབའ་ཞིག་དུད་འགྲོས་ཀྱང་།། བསྒྲུབ་པར་ནུས་པ་མ་ཡིན་
ནམ།།
ཡོན་ཏན་མེད་པའི་སྐྱེ་བོ་རྣམས།། ཡོན་ཏན་ཅན་ལ་ལྷག་པར་སྡང་།།
གངས་ཀྱི་ཡུལ་དུ་དགུན་སྐྱེས་པའི།། ལོ་ཏོག་ལྟས་ངན་ཡིན་ཞེས་
སྒྲོགས།།
ཤེས་རབ་མེད་པའི་ལོངས་སྤྱོད་ཀྱང་།། ཕལ་ཆེར་རང་ལ་ཕན་པ་ཉུང་།།
འདོད་འཇོ་བ་ཡི་འོ་མ་ཡང་།། བེའུས་འཐུང་བ་བརྒྱ་ལམ་ཡིན།།
བླུན་པོ་ལོངས་སྤྱོད་གསོག་རྣམས་ལ།། གཉེན་གྱི་བསམ་པ་ག་ལ་ཡོད།།
སྡིག་སྡུག་གཏམ་ངན་ཁོ་ན་ཡིས།། བྱི་བ་བཞིན་དུ་བསགས་ནས་འཆི།།
དམན་པ་ལོངས་སྤྱོད་ཆེ་ན་ཡང་།། རིགས་ལྡན་རྒུད་པས་ཟིལ་གྱིས་
གནོན།།

བཀྲེས་པ་སྟག་གི་ངར་སྒྲ་ཡིས།། སྤྲེའུ་ཤིང་གི་རྩེ་ལས་ལྷུང༌།།
ཡོན་ཏན་ཆུང་རྣམས་ང་རྒྱལ་ཆེ།། མཁས་པར་གྱུར་ན་དུལ་བར་གནས།།
ཆུ་ཕྲན་རྟག་ཏུ་ཀུ་ཅོ་ཆེ། རྒྱ་མཚོ་ཅ་ཅོ་ག་ལ་སྒྲོགས།།
འབྱོར་པའི་དུས་ན་ཐམས་ཅད་གཉེན།། གལ་ཏེ་རྒུད་ན་ཀུན་ཀྱང་དགྲ།།
རིན་ཆེན་གླིང་དུ་རིང་ནས་འདུ།། མཚོ་བསྐམས་པ་ན་སུ་ཡང་སྤོང་།།
མཁས་པ་ཤིན་ཏུ་རྒུད་ན་ཡང་།། ལེགས་བཤད་གཏམ་གྱིས་གཞན་དགའ་
བྱེད།།
བླུན་པོ་འབྱོར་པར་གྱུར་ཚེ་ཡང༌།། རྩོད་པ་ཁོ་ནས་རང་གཞན་སྲེག
དམན་པས་སྐྱེ་བོ་མཆོག་བསྟེན་ནས།། སྐྱེ་བོ་དམ་པའི་སྤྱོད་པ་འབྱུང་།།
གླ་རྩི་བྱུགས་པའི་གང་ཟག་ལ།། གླ་རྩིའི་དྲི་ཞིམ་འབྱུང་ལ་ལྟོས།།

ངན་པས་ཐོག་མར་ཚིག་གིས་འབྲིད།། བག་ཕེབས་གྱུར་ན་ཕྱི་ནས་བསླུ།།
ཉ་པས་ཟས་ཀྱིས་ཁ་བྲིད་ནས།། ཉ་རྣམས་གསོད་པར་བྱེད་ལ་ལྟོས།།
ཧ་ཅང་གཡོ་སྒྱུ་མང་དྲགས་ན།། རེ་ཞིག་གྲུབ་ཀྱང་མཐར་ཐ་མ་བརླག
གཟིགས་ལྤགས་བཀབ་པའི་བོང་བུ་ཡིས།། ལོ་ཐོག་ཟོས་མཐར་གཞན་
གྱིས་བསད།།
གལ་ཏེ་རིག་པ་ཡོད་ན་ཡང་།། སྐྱེ་བོ་རང་བཞིན་ངན་པ་སྤང༌།།
དུག་སྦྲུལ་ནོར་བུས་མགོ་བརྒྱན་ཡང་།། མཁས་པ་སུ་ཞིག་པང་དུ་ལེན།།
རང་དོན་འབའ་ཞིག་སྒྲུབ་པ་ཡི།། མི་དང་དུད་འགྲོ་སུ་ཡིས་ནུས།།
སོ་ནམ་བརྩོན་པའི་ཞིང་གསེབ་ཏུ།། ལྡུམ་གཞན་སྨིན་པའི་གོ་སྐབས་
དཀའ།།
མང་པོ་གཅིག་ཏུ་བློ་མཐུན་ན།། ཉམ་ཆུང་གིས་ཀྱང་དོན་ཆེན་འགྲུབ།།
སྲོག་ཆགས་གྲོག་མའི་ཚོགས་འདུས་པས།། སེང་གའི་ཕྲུ་གུ་བསད་ཅེས་
གྲགས།།

རང་དབང་ཐམས་ཅད་བདེ་བ་སྟེ།། གཞན་དབང་ཐམས་ཅད་སྡུག་བསྔལ་
ཡིན།།
ཐུན་མོང་བ་ནི་རྩོད་གཞི་སྟེ།། དམ་བཅས་པ་ནི་འཆིང་བའི་རྒྱུ།།
སེར་སྣ་ཅན་གྱི་ནོར་རྣམས་དང་།། ཕྲག་དོག་ཅན་གྱི་གྲོགས་པོ་དང་།།
བློ་ངན་གྱི་ནི་རིག་པ་རྣམས།། ཡོད་ཀྱང་དགའ་བ་བསྐྱེད་མི་ནུས།།
ནོར་ལྡན་བླུན་པོའི་ནང་ན་མང་།། དཔའ་བོ་གཅན་གཟན་ཁྲོད་ན་ཡོད།།
ལེགས་བཤད་མཁས་པའི་ཁྲོད་འབྱིན་པ།། དམ་པ་འཇིག་རྟེན་འདི་ན་
དཀོན།།
ནོར་གྱི་མཆོག་ནི་སྦྱིན་པ་སྟེ།། བདེ་བའི་མཆོག་ནི་སེམས་སྐྱིད་པ།།
རྒྱན་གྱི་མཆོག་ནི་ཐོས་པ་སྟེ།། གྲོགས་པོའི་མཆོག་ནི་མི་སླུ་བའོ།།
ནོར་གྱིས་མ་གདུང་སུ་ཞིག་ཡོད།། རྟག་ཏུ་བདེ་བར་བསྡད་པ་སུ།།
བདེ་དང་སྡུག་བསྔལ་ཐམས་ཅད་ཀྱང་།། དབྱར་དགུན་བཞིན་དུ་བརྗེ་བར་

འགྱུར།།
གང་ཞིག་མཁས་པ་ཡོད་བཞིན་དུ།། དེ་ལ་ཡོན་ཏན་མི་སློབ་པ།།
མི་དེ་གདོན་གྱིས་བཏབ་པའམ།། ཡང་ན་ལས་ཀྱིས་མནར་བ་ཡིན།།
ཧ་ཅང་ལོངས་སྤྱོད་བསགས་དྲག་པའི།། ནོར་ནི་རང་གི་གཤེད་མ་ཡིན།།
ཕུང་ཁྲོལ་ཕལ་ཆེར་ཕྱུག་པོ་ལ།། འབྱུང་གི་སྤྲང་པོ་བདེ་བར་རྒྱུ།།
ཡུལ་གཞན་ལེགས་པར་མ་བརྟགས་པར།། སྔ་མའི་གནས་ནི་དོར་མི་བྱ།།
རྐང་པ་ཡ་གཅིག་མ་བཙུགས་པར།། གཉིས་ཀ་བཏེག་ན་འགྱེལ་བའི་རྒྱུ།།
ཕ་རོལ་གནད་དུ་འབེབས་པའི་ཚིག དགྲ་བོ་ལ་ཡང་སྨྲ་མི་བྱ།།
བྲག་ཅ་བཞིན་དུ་རང་ཉིད་ལ།། དེ་མ་ཐག་ཏུ་ལེ་ལན་འབྱུང༌།།
ལེགས་པར་བརྟགས་ནས་བྱེད་པ་ལ།། བྱ་བ་ཉམས་པ་ག་ལ་སྲིད།།
མིག་ལྡན་བརྟགས་ནས་འགྲོ་བ་ལ།། གཡང་སར་གོམ་པ་འདོར་རམ་ཅི།།

གལ་ཏེ་དགྲ་ཀུན་བརླག་འདོད་ན།། བསད་པས་དེ་ཀུན་ག་ལ་འཛད།།
རང་གི་ཁྲོ་བ་གཅིག་བཅོམ་པ།། དགྲ་ཀུན་ཅིག་ཅར་བསད་པ་ཡིན།།
རྒྱུ་འབྲས་བསླུ་བ་མེད་པ་འདི།། ཐམས་ཅད་མཁྱེན་པའི་ཁྱད་ཆོས་ཡིན།།
མ་བསླབ་པ་ལ་ཀུན་མཁྱེན་དུ།། འགྲོ་ན་རྒྱུ་འབྲས་ག་ལ་བདེན།། །
འཇིག་རྟེན་བྱ་བ་ལེགས་ཤེས་པ།། དེ་ཡིས་དམ་པའི་ཆོས་ལུགས་འགྲུབ།།
དེས་ན་ཆོས་ལུགས་སྤྱོད་པ་དེ།། བྱང་ཆུབ་སེམས་དཔའི་རྣམ་ཐར་ཡིན།།
དགེའོ།།
༈སྐད་ཡིག་གི་སྡེ།
དམུ་དགེ་བསམ་གཏན་གྱིས།
སྤྱི་སྐད་ནི་སྟོད་མངའ་རིས་ནས། སྨན་ཨ་མདོའི་མཐའི་བར་དུ་གང་དུ་
ཁྱེར་ཡང་བོད་མི་ཡི་གེ་ཤེས་པ་དག་གིསཤེས་རྒྱུའི་སྐད་ཡིག་ཞིག་ལ་

སྤྱིའི་སྐད་ཡིག་ཟེར། །
ཐོག་མར་བོད་སྐད་བོད་ཡིག་དེ་བོད་མི་རིགས་མ་མཚོན་ན་མེད་དུ་མི་
རུང་བའི་མི་རིགས་ཀྱི་རྟགས་མཚན་དང་རིག་གནས་ཀྱི་གཞི་རྩ་ཡིན་ལ།
སྐད་ཡིག་རིགས་གནས་འདི་མ་ཉམས་ན་བོད་མི་རིགས་ཀྱང་ཉམས་མི་
སྲིད། སྐད་ཡིག་རིག་གནས་འདི་ཉམས་སོང་ན་མི་རིགས་ཀྱང་རྩ་བ་ནས་
ཉམས་འགྲན་བ་རྒྱལ་ཁབ་ཕྱི་ནང་གི་ལོ་རྒྱུས་ཀྱི་ཉམས་མྱོང་དང་། རིག་
གཞུང་སྟེང་ནས་ངེས་ཐུབ་པ་ཞིག་ཡིན།
དོར་ཞི་གདོང་དྲུག་སྙེགས་བློས།
ཡི་གེ་ཡོད་པའི་མི་རིགས་རྣམས་རང་ཉིད་ཀྱི་དཔལ་འབྱོར་དང་། ཆབ་
སྲིད། རིག་གཞུང་བཅས་གྱི་འཕེལ་རྒྱས་འགྲོ་བའི་མྱུར་ཚད་མགྱོགས་པ་
དང༌། ཡི་གེ་མེད་པའི་མི་རྣམས་དེ་ལས་ལྡོག་སྟེ་རྗེས་ལུས་ཐེབས་ཀྱི་
ཡོད།
དུང་དཀར་བློ་བཟང་འཕྲིན་ལས་ཀྱིས།
སྐད་རིགས་སྣ་ཚོགས་བསྲེས་ནས་བཤད་ལོབ་ཏུ་གྱུར་བའི་ཙོང་ཁ་
ཕྱོགས་ཀྱི་ཡུལ་གྲུ་འགར། ང་བོད་མིན་ན་དཀོན་མཆོག་གསུམ། བོད་

སྐད་ཤེས་ན་དཀོན་མཆོག་གསུམ། ཞེས་དགོད་བྲོ་བའི་ཁ་དཔེ་ད་ལྟའི་
བར་དུ་ཡོད་པ་བཞིན་ནོ།
ཚེ་ཏན་ཞབས་དྲུང་གིས།
ལྷ་སའི་སྐད་འདི་ཡིན། ཁམས་སྐད་འདི་ཡིན། ཨམ་སྐད་འདི་ཡིན་ཟེར་
ནས་སྤྱི་སྐད་གཏོར་བའི་ལས་ལ་མི་འཇུག་པར་ཞུ།
དམུ་དགེ་བསམ་གཏན་གྱིས།
ཡི་གེ་དེ་ཡང་ཐོག་མར་སྐད་ལ་བརྟེན་ནས་བཟོས་པ་ཡིན་ལ། སྐད་ཀྱི་
ཆེད་དུ་བཟོས་པ་ཡིན་གཤིས། ཡི་གེས་སྐད་ལ་ཞབས་འདེགས་ཞུ་
དགོས།
དམུ་དགེ་བསམ་གཏན་གྱིས།
༈ནང་བསྟན་གྱི་སྡེ།

ང་ཚོས་སངས་རྒྱས་ཆོས་ལུགས་ཀྱི་ཆོས་དཔེ་ཁག་ལ་ཞིག་འཇུག་ནན་
ཏན་གནང་ན་དེའི་ནང་མི་ཡི་རིགས་ཀྱི་རིག་གནས་དང་ཚན་རིག་གི་སྙིང་
བཅུད་ཕུན་སུམ་ཚོགས་པ་མང་པོ་ཞིག་འདུས་ཡོད། །
དུང་དཀར་བློ་བཟང་འཕྲིན་ལས་ཀྱིས།
བསོད་ནམས་ཀྱི་སོར་མོ་མ་བདེན་ན། །
ལྟ་བའི་གྲི་ལག་ཏུ་ལེན་ཐབས་མེད། །
ཤེས་བར་རྒྱ་མཚོས།
བོད་ཀྱི་རིག་གནས་གཞན་དང་གཞན་ལ་སྦྱངས་རེ་བྱས་པ་ཡིན་ནའང་།
བོད་ཀྱི་རིག་གནས་ཡོད་ཚད་ཀྱི་ནང་དུ་ཆོས་སྐོར་རེ་བསྲེས་ཡོད་པས།
ཆོས་སྐད་མ་གོ་ན། བོད་ཀྱི་རིག་གནས་མཐར་ཕྱིན་པ་ཞིག་གོ་མི་ཐུབ།
ཚེ་ཏན་ཞབས་དྲུང་གིས།
ཡང་དག་པའི་དད་པ་དང་། ཡང་དང་པའི་རིག་པ་དང་།
ཡང་དག་པའི་ལས་ཀྱི་མཐའ་ལས་སྐྱེ་འགྲོ་གཞན་ལ་གནོད་འཚེ་སྤངས་

པའི་ཐུས་མི་རྣམས་ཀྱི་སེམས་རྒྱུས་གཙང་མ་དག་ཏུ་བཅོས་པ་རེད།
དགེ་འདུན་ཆོས་འཕེལ་གྱིས།
ཞེབསླབ་བྱའི་སྡེ།
གཞན་ཕན་སྙིང་རྗེའི་སྣུམ་དང་བྲལ་ན་ཡང་།།
རིག་རྩལ་ཐབས་མཁས་གློག་གི་ཆོ་འཕྲུལ་གྱིས།།
དྲང་པའི་མི་ལ་འཁྱོག་པོའི་ལམ་སྟོན་པ།།
སྐྲ་སེར་སྤྲེའུའི་རིགས་ལ་དོགས་ཟོན་མཛོད།།
དགེ་འདུན་ཆོས་འཕེལ་གྱིས།
མི་རིགས་རང་ཉིད་ཤེས་རབ་སྙིང་སྟོབས་ཀྱི།།
ཡར་སྐྱེས་གོམ་པ་རང་སྤོས་མ་བྱས་པར།།
གཞན་གྱིས་སྐྱོར་ཅིང་ལམ་ཁྲིད་ལ་བརྟེན་ན།།
བསྐལ་བརྒྱར་འདས་ཀྱང་རྗེས་ལུས་ཉིད་ལས་མེད།།
དོར་ཞིང་གདོང་དྲུག་སྙེམས་བློས།
ཤ་ཚ་བའི་གཏམ་གྱི་བསླབ་བྱ་ལ།།
བཀའ་བཀྱོན་དུ་གོ་ན་བླུན་པོ་ཡིན།།
མཁྲིས་ནད་ལ་ཕན་པའི་ཏིག་ཏའི་སྨན།།

ལྕེ་ཁ་ཁ་ཟེར་ན་བླུན་པོ་ཡིན།།
ཚེ་ཏན་ཞབས་དྲུང་གིས།
བློ་མ་ཕམ།
གསར་སྐྱེས་ཀྱི་གཞོན་ནུ།
རྒྱལ་ཁམས་ཀྱི་ཁ་ན་ཡེ་ཤེས་ཀྱི་སྤྱན་ཡོད་པ་བདེན་དུ་ཆུབ་ཀྱང་། ཞལ་
ལྕེ་དགའ་གསུམ་དང་འདར་གསུམ་ཡོད་པས། ཁྱེད་ཀྱི་བློ་ཅི་ལ་ཕམ།
དཔལ་དོན་འགྲུབ་རྒྱལ་གྱིས།
བདེ་བ་མྱོང་བ་དེ་ཡང་དོན་ཆུང་མིན།།
རིགས་རྒྱུད་བསྐྱེས་པ་དེ་ཡང་དོན་ཆུང་མིན།།
དགེ་འདུན་ཆོས་འཕེལ་གྱིས།
བླ་མའི་གསུང་གི་བདུད་རྩི་དད་པས་འཐུངས་ན་ཆོས་ཀྱི་སྐལ་བ་མངོན་
པར་མཐོ།
ཤེས་རབ་རྒྱ་མཚོས།

སྐྱོན་གྱི་ནང་ནས་རང་སྐྱོན་མི་ཤེས་པ་ནི་སྐྱོན་ཆེ་ཤོས་ཡིན་ལ། སྐྱོན་
སྤངས་ཤིང་ཡོན་ཏན་སྤེལ་བ་ལ་མཁས་པ་ཟེར་བ་ཡིན་པས། མི་རིགས་
ཀྱི་སྤྱི་དོན་ཕྱོགས་ལ་ཡང་འདི་གལ་ཆེ་བ་སྣང་ངོ་། །
དོར་ཞི་གདོང་དྲུག་སྙེམས་བློས།
པ་སངས་ལྟ་བུའི་གྲགས་པ་ཐོབ་གྱུར་ཀྱང་།
ཕ་རོལ་ཕྱི་མའི་སོ་ཚིས་མ་སྒྲུབ་ན། །
བ་ལང་དུད་འགྲོའི་བུ་དང་ཁྱད་མེད་པ། །
དགེ་འདུན་ཆོས་འཕེལ་གྱིས།
རང་ཚོད་རང་གིས་ཟིན་ན།།
དུས་རྣམས་ཀུན་ཏུ་དགེའོ།།
ཚོད་མེད་མགོ་རྒྱལ་གྱུར་ན།།
ནམ་ཞིག་གཡང་སར་ལྷུང་ངོ།།
དམུ་དགེ་བསམ་གཏན་གྱིས།

ཆུ་ཡི་ཉ་མོའི་ལག་ལེན་ཆུ་ལ་ཟབ།།
གང་གིས་མྱོང་བ་དེ་ལ་རྒྱུས་སུ་ཆེ།།
དམུ་དགེ་བསམ་གཏན་གྱིས།
༈ལོ་རྒྱུས་ཀྱི་སྡེ།
རང་རར་བོད་ཀྱི་མིས་རང་གི་མི་རིགས་ཀྱི་འབྱུང་ཁུངས་སྤྲེའུ་དང་སྤྲ་མོ་
འདུས་ནས་བྱུང་བ་ཡིན་ཞེས་བཤད་ཐུབ་པ་དེ་ནི་བོད་མི་རིགས་ཁག་གི་
མི་དམངས་ཡོངས་ཀྱི་གཟི་བརྗིད་ཡིན་པ་མ་ཟད། རང་རྒྱལ་མི་རིགས་
ཁག་གི་མི་དམངས་ཡོངས་ཀྱི་གཟི་བརྗིད་ཀྱང་ཡིན། །
དུང་དཀར་བློ་བཟང་འཕྲིན་ལས་ཀྱིས།
བོད་དུ་འགྲོ་བ་མིའི་རིགས་ཐོག་མར་ངར་བའི་ཡུལ་ནི་ཡར་ཀླུང་གཙང་
པོའི་ལྷོ་རྒྱུད་དུ་ཡིན།
དབལ་དོན་འགྲུབ་རྒྱལ་གྱིས།

འཇིག་རྟེན་ཐོག་གི་བྱ་སྤྱོད་ངན་པ་ཚང་མ་སྒེར་སེམས་ལ་བརྟེན་ནས་བྱུང་
བ་ཡིན།
དུང་དཀར་བློ་བཟང་འཕྲིན་ལས་ཀྱིས།
གསར་གཏོད་ཀྱི་སྙིང་སྟོབས་མེད་ན།།
དྲང་བདེན་ཟེར་བ་ཡང་མེད་ལ།།
རྒྱུ་འབྲས་ཟེར་བ་ཡང་སྐྱག་རྫུན་རེད།།
དབལ་དོན་འགྲུབ་རྒྱལ་གྱིས།
བོད་ཀྱི་རིགས་རྒྱུད་ཚོ་བ་གཅིག་གྱུར་བྱུང་ནས་མི་རིགས་སུ་འགྱུར་བའི་
དུས་མཚམས་ནི་རྒྱལ་བོ་སྲོང་བཙན་སྒམ་པོ་ནས་འགོ་ཚུགས་པར་ངོས་
འཛིན་བྱེད་ཀྱི་ཡོད།
དུང་དཀར་བློ་བཟང་འཕྲིན་ལས་ཀྱིས།

༈སྐད་ཡིག་སྐོར་གྱི་རྩ་ཁྲིམས།
༼ མི་རིགས་རང་སྐྱོང་བཅའ་ཁྲིམས་འདེམས་བཀོད་དོན་ཚན་བཞི་
པར། མི་རིགས་སོ་སོར་རང་ཉིད་ཀྱི་སྐད་ཆ་དང་ཡི་གེ་བཀོལ་སྤྱོད་དང་
གོང་དུ་སྤེལ་བའི་རང་དབང་ཡོད་ལ། ཚང་མར་རང་ཉིད་ཀྱི་ཡུལ་སྲོལ་
གོམས་གཤིས་རྒྱུད་འཛིན་ནམ་སྒྱུར་བཅོས་བྱེད་པའི་རང་དབང་ཡོད་
ཅེས་པ་དང་།
༼རྒྱ་ནག་མི་དམངས་སྤྱི་མཐུན་རྒྱལ་ཁབ་ཀྱི་རྩ་ཁྲིམས་ལས་སྟོན་དོན།
མི་རིགས་སོ་སོར་རང་རང་གི་སྐད་དང་ཡི་གེ་བཀོལ་སྤྱོད་དང་དར་སྤེལ་
བྱེད་པའི་རང་དབང་ཡོད་ཅེས་ང་ཚོར་འདིའི་ཕྱོགས་སུ་མདུན་བསྐྱོད་ཀྱི་
སྒོ་མོ་ཡངས་པོར་ཕྱེས་ཡོད་ཅེས་སྟོན་ཡོད།།
༼ མི་རིགས་རང་སྐྱོང་བཅའ་ཁྲིམས་དོན་ཚན་བཅུ་པའི་ནང་། མི་
རིགས་རང་ས་གནས་ཀྱི་རང་སྐྱོང་ལས་ཁུང་དག་གིས་ས་གནས་ཀྱི་མི་
རིགས་ཁག་ཚང་མར། རང་སྐྱོང་མི་རིགས་ཀྱི་སྐད་དང་ཡི་གེ་བཀོལ་
སྤྱོང་བྱེད་པ་དང་། དར་རྒྱས་གཏོང་བའི་རང་དབང་ཡོད་པར་ཁག་ཐེག་

བྱེད་དགོས་ཞེས་གཏན་འབབས་བྱས་ཡོད།།
༼ བཅའ་ཁྲིམས་དོན་ཚན་ཞེ་དགུ་པའི་ནང་ཁོད་དོན། མི་རིགས་རང་
སྐྱོང་ས་གནས་ཀྱི་རང་སྐྱོང་མི་རིགས་ཀྱིས་མི་རིགས་ཁག་གི་ལས་བྱེད་
པ་རྣམས་ལ་ཕུན་ཚུན་སྐད་ཡིག་སློབ་སྦྱོང་བྱེད་རེས་བྱ་རྒྱུའི་སློབ་གསོ་
གཏོང་རྒྱུ་དང་བསྔགས་སྐུལ་བྱ་རྒྱུ། རྒྱ་རིགས་ལས་བྱེད་པས་ས་
གནས་དེ་གའི་གྲངས་ཉུང་མི་རིགས་ཀྱི་སྐད་ཡིག་སྦྱོང་དགོས་ལ། གྲངས་
ཉུང་མི་རིགས་ཀྱི་ལས་བྱེད་པས་རང་ཉིད་མི་རིགས་ཀྱི་སྐད་ཡིག་སྦྱོང་བ་
དང་བེད་སྤྱོད་དགོས་པ་དང་འབྲེལ་རྒྱལ་ཡོངས་སུ་སྤྱི་ཁྱབ་ཏུ་སྤྱོད་པའི་
རྒྱ་སྐད་དང་རྒྱ་ཡིག་ཚད་ལྡན་ཅན་སྦྱོང་དགོས་ཞེས་དང་། མི་རིགས་རང་
སྐྱོང་ས་གནས་ཀྱི་རྒྱལ་ཁབ་གཞུང་གི་ལས་བྱེད་པའི་གྲས་ནས་ས་གནས་
དེ་གར་ཐུན་མོང་དུ་སྤྱོད་པའི་སྐད་ཡིག་གཉིས་ཡན་བེད་སྤྱོད་ཐོགས་མེད་
བྱེད་ཐུབ་མཁན་ལ་བྱ་དགའ་སྤྲོད་རྒྱུ་སོགས་གཏན་འབེབས་བྱས་ཡོད།།
༼ བཅའ་ཁྲིམས་དོན་ཚན་སོ་བདུན་པའི་ནང་ཁོད་དོན། མི་རིགས་རང་
སྐྱོང་ས་གནས་ཀྱི་རང་སྐྱོང་ལས་ཁུངས་ཀྱིས་རང་ཐག་རང་གཅོད་ཀྱི་སྒོ་

ནས་མི་རིགས་ཀྱི་སློབ་གསོ་འཕེལ་རྒྱས་བཏང་སྟེ་ཡིག་རྨོངས་བསལ་
རྒྱུ་དང་། སློབ་གྲྭ་སྣ་ཚོགས་འཛུགས་རྒྱུ། ཆ་རྐྱེན་དང་དགོས་མཁོ་ལ་
བསྟུན་ནས་མཐོ་རིམ་སློབ་གསོ་འཕེལ་རྒྱས་གཏོང་རྒྱུ་བཅས་དང་།
གྲངས་ཉུང་མི་རིགས་ཁག་གི་ཆེད་ལས་ཤེས་ལྡན་མི་སྣ་གསོ་སྐྱོང་བྱ་རྒྱུ་
བཅས་ཁོད་ཡོད།།
1
༼ ཀྲོའུ་ཨེན་ལེ།
མི་རིགས་རང་སྐྱོང་ལྗོངས་སུ་མི་རིགས་དེའི་སྐད་ཡིག་ཨང་དང་པོར་
བརྩིས་ཏེ་བེད་སྤྱོད་བྱ་དགོས་ཞེས་སྟོན་ཡོད།།
༼ རྒྱ་ནག་སྲིད་འཛིན་མོའོ་ཙེ་ཏུང་གིས། གྲངས་ཉུང་མི་རིགས་ཁག་གི་
རིགས་གནས་དང་ཆོས་ལུགས་གོམ་གཤིས་བཅས་ལ་བརྩི་འཇོག་བྱེད་
དགོས། བཙོན་ཤེད་ཀྱི་ཁོ་ཚོར་རྒྱ་སྐད་སློབ་ཏུ་འཇུག་མི་རུང་། ཁོ་ཚོར་
མི་རིགས་རང་ཉིད་ཀྱི་སྐ ད་ཡིག་བེད་སྤྱོད་བྱེད་པ་དང་། རིགས་གནས་
སློབ་གསོ་གོང་འཕེལ་གཏོང་རོགས་བྱེད་དགོས་ཞེས་བཤད་ཡོད།།

༼ རྒྱ་ནག་སྲིད་འཛིན་ཧུ་ཅིང་ཐོ་ཡིས། རྒྱལ་ཁབ་ཀྱི་མི་རིགས་སོ་སོས་
མི་རིགས་རང་གི་སྐད་ཆ་དང་ཡི་གེ་བཀོལ་བ་དང་དར་རྒྱས་སུ་གཏོང་
བའི་རང་དབང་ཁག་ཐེག་འོང་བར་བྱ་རྒྱུ་དང་། མི་རིགས་རང་སྐྱོང་ས་
གནས་ཀྱི་མི་རིགས་སོ་སོའི་སྤྱི་དམངས་ཀྱིས་འཕུན་ཚུན་སྐད་ཆ་དང་ཡི་
གེ་སློབ་སྦྱོངས་བྱེད་པར་སྐུལ་མ་གཏོང་རྒྱུར་ཤུགས་སྣོན་རྒྱག་དགོས་
ཞེས། ཧུ་ཅིང་ཐའོ་ཡིས ༢་༥ ༥ ༢༧ ཉིན་མི་རིགས་ལས་
དོན་གྲོས་ཚོགས་དང་རྒྱལ་ཡོངས་མི་རིགས་མཐུན་སྒྲིལ་ཡར་ཐོན་
གཟེངས་བསྟོད་ཚོགས་ཆེན་ཐེངས་བཞི་པའི་ཐོག་གནང་བའི་སྐད་ཆ་
གལ་ཆེན།།
༼ རྒྱ་ནག་སྤྱི་ཁྱབ་གཙོ་འཛིན་པ་ཞི་ཅིན་ཕིན་གྱིས་བཤད་དོན། སུ་ཞིག་
གི་ཁྱེད་ཀྱི་བཀོལ་སྤྱོད་དང་དར་སྤེལ་བྱེད་པའི་རང་མི་རིགས་ཀྱིས་སྐད་
དང་ཡི་གེའི་དབང་ཆ་བཙན་འཕྲོག་བྱེད་ཚེ། ཁྱེད་ཀྱི་གོང་རིམ་ལ་ཞུ་
གཏུག་བྱེད་ཆོག་ཞེས་བཤད་ཡོད།།

༈ཁོར་ཡུག་སྲུང་སྐྱོང་སྐོར་གྱི་རྩ་ཁྲིམས།
དོན་ཚན་གཉིས་པ། ཁྲིམས་འདིས་བཏོན་པའི་ཁོར་ཡུག་ནི་མིའི་རིགས་
འཚོ་སྡོད་དང་འཕེལ་རྒྱས་ལ་ཕན་གནོད་ལྡན་པའི་གདོད་གྲུབ་དང་མིས་
བཟོའི་རང་བྱུང་གྲུབ་ཆ་ཅན་སྤྱི་ལ་གོ་སྟེ། མཁའ་དབུགས་དང་། ཆུ་དང་
མཚོ་མཚེའུ་དང་། ས་གཞི་དང་གཏེར་ཁ་དང་། ནགས་ཤིང་དང་རྩྭ་ཐང་
དང་། རི་སྐྱེས་སྲོག་ཆགས་དང་རང་བྱུང་རྗེས་ཤུལ་དང་། མི་བཟོས་རྗེས་
ཤུལ་དང་རང་བྱུང་སྲུང་སྐྱོང་ས་ཆ་དང་། མཛེས་ལྗོངས་གནས་མཆོག་
དང་གྲོང་ཁྲེར་གྲོང་བརྡལ་བཅས་སོ།།
དོན་ཚན་དྲུག་པ། ལས་ཁུངས་དང་མི་སྒེར་ཡོངས་ལ་ཁོར་ཡུག་ལ་སྲུང་
སྐྱོང་བྱེད་པའི་འོས་འགན་ཡོད་ལ། ཁོར་ཡུག་ལ་གཏོར་བཤིག་དང་།
མནོལ་བཙོག་བྱེད་པའི་ལས་ཁུངས་དང་མི་སྒེར་ཐེར་འདོན་དང་ཞུ་སྦྱོར་
བྱེད་པའི་དབང་ཆ་ཡོད།
དོན་ཚན་ཉེར་དྲུག་པ། འཛུགས་སྐྲུན་ལས་བྱ་ནང་གི་མནོལ་བཙོག་
འགོག་པའི་སྒྲིག་ཆས་རྣམས། ངེས་པར་དུ་འཛུགས་སྐྲུན་དང་མཉམ་པར་

འཆར་འགོད་བཟོ་སྐྲུན་དང་མཁོ་ཆོད་ཡོང་དགོས། མནོལ་འགོག་སྒྲིག་
ཆས་རྣམས་ངེས་པར་དུ་སྔོན་གྱི་ཁོར་ཡུག་འགལ་རྐྱེན་ཚད་འཇོག་དཔྱད་
ཡིག་ཆོག་མཆན་གནང་བའི་ལས་ཁུངས་ཀྱིས་རྩིས་བླངས་རྗེས་འཛུགས་
སྐྲུན་ལས་བྱ་དེ་གཞི་ནས་མཁོ་སྤྲོད་ཆོག །
དོན་ཚན་བཅུ་བདུན་པ། རིམ་པ་སོ་སོའི་སྲིད་གཞུང་གིས་དཔེ་མཚོན་
ལྡན་པའི་རང་བྱུང་སྐྱེ་ཁམས་ས་ཁུལ་དང་། འགངས་ཆེ་ཞིང་ཟད་ཉེན་པའི་
སྲོག་ཆགས་དང་སྐྱེ་དངོས་ཀྱི་ཁྱབ་ཁོངས་དང་། ཆུ་མགོ་སོས་འཕེལ་
ཡོང་བའི་ས་ཁུལ་གལ་ཆེན་དང་། ཚན་རིག་རིག་གནས་ཀྱི་རིན་ཐང་
གལ་ཆེན་ཡོད་པའི་ས་གཤིས་གྲུབ་ཚུལ་དང་། གྲགས་ཅན་གྱི་བྲག་དོང་
དང་འགྱུར་རྡོ་ཡོད་ས། འཁྱགས་གཞུང་དང་མེ་རི་དང་ཆུ་ཁོལ་བཅས་རང་
བྱུང་རྗེས་ཤུལ་དང་མིས་བཟོའི་རྗེས་ཤུལ་དང་། གནའ་ཤིང་དང་གནས་
སྡོང་བཅས་ལ་ཐབས་ཕུད་དེ་སྲུང་སྐྱོང་བྱེད་པ་ལས་གཏོར་བཤིག་བྱེད་པ་
རྩ་བ་ནས་འགོག་དགོས།
དོན་ཚན་བཞི་བཅུ་པ། དོ་བདག་པས་སྲིད་འཛིན་ཆད་པའི་ཆོད་དོན་ལ་
བློ་མ་བབས་ན། ཆོད་ཡིག་ལག་ཏུ་འབྱོར་བའི་ཉིན ༡༥ ནང་ནས་གོང་གི་
ལས་ཁུངས་ལ་བསྐྱར་གྲོས་ཞུ་ཆོག་ལ། བསྐྱར་གྲོས་ཆོད་དོན་ལའང་བློ་

མ་བབས་ན་ཆོད་ཡིག་ལག་ཏུ་འབྱོར་བའི་ཉིན ༡༥ ནང་ནས་ཁྲིམས་ཁང་
ལ་གཏུག་ཆོག མིན་ན་དོ་བདག་པས་ཐོག་མའི་ཆོད་ཡིག་ལག་ཏུ་འབྱོར་
བའི་ཉིན ༡༥ ནས་ཐད་ཀར་ཁྲིམས་ཁང་ལ་གཏུག་ཆོག བསྐྱར་གྲོས་
དང་གཏུག་བཤེར་གང་ཡང་མ་བྱས་པར་དུས་ཡོལ་ཀྱང་ཆོད་དོན་ལག་
བསྟར་མ་བྱས་ན། ཆོད་དོན་ཕབ་པའི་ལས་ཁུངས་ཀྱིས་ཁྲིམས་ཁང་ལ་
བཙན་ཤེད་ཀྱིས་ལག་བསྟར་བྱེད་པའི་རེ་བ་འཇོག་ཆོག
དོན་ཚན་ཞེ་གཅིག་པ། ཁོར་ཡུག་ལ་མནོལ་གནོད་བཟོས་ན། དེ་ལ་
མནོལ་གནོད་བསལ་བའི་འགན་ཁུར་ཡོད་པ་མ་ཟད། གྱོང་གུད་ཕོག་པའི་
ཡུལ་སྡེ་དང་མི་སྒེར་ལ་གྱོང་ཚབ་སྤྲད་དགོས། གྱོང་ཚབ་སྤྱད་པར་རྩོད་
པ་བྱུང་ན་སྲིད་གཞུང་ཁོར་ཡུག་སྲུང་སྐྱོང་དང་ལྟ་སྐུལ་སྡེ་ཁག་ལ་ཞུ་ཆོག་
ལ།ཡང་ན་ཐད་ཀར་ཁྲིམས་ཁང་ལ་གཏུག་ཆོག
དོན་ཚན་ཞེ་གཉིས་པ། ཁོར་ཡུག་མནོལ་གནོད་གྱོང་ཚབ་རྩོད་གླེང་
ཁྲིམས་ཁང་ལ་གཏུག་པའི་དུས་ཚད་ནི་ལོ ༣ཡིན་ཏེ། མནོལ་གནོད་བྱུང་
བར་ཤེས་པ་ནས་བཟུང་བརྩི་དགོས།

༈གཏེར་སྔོག་བདེ་ཐང་བཅའ་ཁྲིམས།
དོན་ཚན་བཅོ་བརྒྱད་པ། གཏེར་སྔོག་ཁེ་ལས་ཀྱིས་ངེས་པར་དུ་འོག་གི་
བདེ་ཐང་ལ་གནོད་པའི་དོན་རྣམས་སྔོན་འགོག་བྱ་དགོས། ཐལ་རྡུལ་དང་།
དུག་དང་གནོད་བྱེད་ཀྱི་དྲི་རླུང་དང་། འཕྲོ་དུག་ཅན་གྱི་དངོས་རྫས་དང་།
གཞན་གནོད་བྱེད་ཀྱི་དངོས་རྫས་ཀྱིས་བཟོས་པའི་གནོད་འཚེ་བཅས་
དོན་ཚན་བཅུ་དགུ་པ། གཏེར་སྔོག་ཁེ་ལས་ཀྱིས་མཁོ་སྤྱད་པའི་འཕྲུལ་
ཆ་དང་གློག་རླུང་སྒྲིག་ཆས་ས་རོ་རྡོ་སྙིགས་དང་། གཏེར་སྙིགས་ཀྱིས་
གནོད་དོགས་ཡོད་པ་ངེས་པར་དུ་སྔོན་འགོག་གི་ཐབས་ཚུལ་ཕུད་
དགོས།
༈སྐམ་གཟུགས་སྙིགས་རོའི་ཁོར་ཡུག་མནོལ་བཙོག་འགོག་སྲུང་
བཅའ་ཁྲིམས།
དོན་ཚན་སོ་དྲུག་པ། གཏེར་སྔོག་ཁེ་ལས་ཀྱིས་ངེས་པར་དུ་ཚན་རིག་
གི་བྱ་ཐབས་བཀོལ་ཏེ་གཏེར་སྙིགས་དང་སོལ་རྡོ་དང་རྡོ་སྙིགས་བཅས་

སྲ་གཟུགས་སྙིགས་རོ་ཉུང་དུ་གཏོང་དགོས། གཏེར་སྙིགས་དང་སོལ་རྡོ་
དང་རྡོ་སྙིགས་བཅས་ཉར་ཚགས་བྱེད་པའི་སྒྲིག་ཆས་མཁོ་སྤྱད་རྗེས། །
གཏེར་དཔོན་གྱིས་ངེས་པར་དུ་རྒྱལ་ཁབ་ཁོར་ཡུག་སྲུང་སྐྱོང་གི་གཏན་
འཁེལ་ལྟར་གཏེར་སྒོ་བརྒྱབ་སྟེ། ཁོར་ཡུག་ལ་མནོལ་བཙོག་དང་སྐྱེ་
ཁམས་གཏོར་བཤིག་འགྲོ་བར་འགོག་དགོས།
དོན་ཚན་དོན་གསུམ་པ། གཏེར་སྙིགས་དང་སོལ་རྡོ་དང་རྡོ་སྙིགས་
བཅས་ཉར་ཚགས་བྱེད་པའི་སྒྲིག་ཆས་མཁོ་སྤྱད་རྗེས། ཁོར་ཡུག་སྲུང་
སྐྱོང་གི་དགོས་མཁོ་ལྟར་གཏེར་ཚང་སྒོ་མ་བརྒྱ བ་ན། རྫོང་ཡན་གྱི་ཁོར་
ཡུག་སྲུང་སྐྱོང་སྡེ་ཁག་གིས་ཡོ་སྲང་གི་བཀའ་ཕབ་པ་དང་སྒོར་ཁྲི་ལྔ་ནས་
ཉི་ཤུ་བར་གྱི་ཆད་པ་གཅོད་ཆོག ཀྲུང་གོའི་བོད་སྐད་དྲྭ་འཕྲིན། ལས་
བདམས།
ལྐོགཏེར་རྫས་ཐོན་ཁུངས་བཅའ་ཁྲིམས།
དོན་ཚན་ལྔ་པ། གཏེར་རྫས་སྔོག་པ་ལ་ངེས་པར་དུ་རྒྱལ་ཁབ་ཀྱི་གཏན་
འཁེལ་ལྟར་ཐོན་ཁུངས་དཔྱ་ཁྲལ་དང་ཐོན་ཁུངས་གྱོང་ཚབ་སྤྲད་དགོས།

དོན་ཚན་བཅུ་པ། མི་རིགས་རང་སྐྱོང་ས་ཁུལ་ནས་གཏེར་ཁ་སྔོག་འདོན་
བྱེད་ཚེ། རང་སྐྱོང་ས་ཁུལ་གྱི་ཁེ་ཕན་ལ་ལྟ་རྟོག་དགོས་པ་དང་།རང་སྐྱོང་
ས་ཁུལ་དཔལ་འབྱོར་ལ་ཕན་ཐོགས་ཡོད་པའི་སྒྲིག་བཀོད་དགོས་ཤིང་།
ས་གནས་དེའི་གྲངས་ཉུང་མི་རིགས་མང་ཚོགས་ཀྱི་ཐོན་སྐྱེད་དང་འཚོ་བ་
ལ་ལྟ་རྟོགས་བྱ་དགོས། །
དོན་ཚན་བཅུ་གཅིག་པ། རྒྱལ་སྲིད་སྤྱི་ཁྱབ་ཁང་གི་གཏེར་རྫས་དོ་དམ་
སྡེ་ཁག་གིས་རྒྱལ་ཡོངས་ཀྱི་གཏེར་ཁ་མྱུལ་ཞིབ་དང་སྔོག་འདོན་བྱ་བ་དོ་
དམ་དགོས་ཤིང་། རྒྱལ་སྲིད་སྤྱི་ཁྱབ་ཁང་གི་འབྲེལ་ཡོད་སྡེ་ཁག་གིས་
གཏེར་གཉེར་སྡེ་ཁག་ལ་རོགས་བྱས་ཏེ་གཏེར་ཁའི་མྱུལ་ཞིབ་དང་སྔོག་
འདོན་ལ་ལྟ་སྐུལ་བྱ་དགོས། ཞིང་ཆེན་དང་རང་སྐྱོང་ལྗོངས་དང་ཐད་
གཏོགས་གྲོང་ཁྱེར་སྲིད་གཞུང་གི་གཏེར་ཁ་དོ་དམ་སྡེ་ཁག་ནི་གང་དེའི་
མངའ་ཁོངས་ཀྱི་གཏེར་ཁ་མྱུལ་ཞིབ་དང་སྔོག་འདོན་ལ་ལྟ་སྐུལ་བྱ་
དགོས། དེ་དག་གི་འབྲེལ་ཡོད་སྡེ་ཁག་གིས་དེ་ལ་རོགས་དན་དང་ལྟ་
སྐུལ་བྱ་དགོས།
དོན་ཚན་ཉི་ཤུ་པ། རྒྱལ་སྲིད་སྤྱི་ཁྱབ་ཁང་གི་འབྲེལ་ཡོད་སྡེ་ཁག་གིས་མ་
གནང་བར་གཤམ་གྱི་ས་ཁུལ་ནས་གཏེར་སྔོག་མི་ཆོག

གཅིག གྲུ་ཁ་དང་གནམ་གྲུ་འབབ་ཐང་། རྒྱལ་སྲུང་ཨར་བཟོའི་སྒྲིག་ཆས་
འཇོག་སའི་སྐོར་རྟགས་བརྒྱབ་པའི་ས།
གཉིས། གལ་ཆེའི་བཟོ་ལས་ས་ཁུལ་དང་། རྒྱ་ཆེའི་ཆུ་བེད་ཨར་བཟོའི་
སྒྲིག་ཆས་དང་།གྲོང་ཁྱེར་ཨར་བཟོའི་སྒྲིག་ཆས་བཅས་དང་བར་ཐག་ཉེ་
བའི་ངེས་ཅན་གྱི་ནང་རོལ།
གསུམ། ལྕགས་ལམ་དང་གལ་ཆེའི་གཞུང་ལམ་ཟུར་འགྲམ་གྱི་བར་ཐག་
ངེས་ཅན་གྱི་ནང་རོལ།
བཞི། གལ་ཆེན་གྱི་ཆུ་བོ་དང་ཆུ་རགས་ཟུར་འགྲམ་གྱི་བར་ཐག་ངེས་ཅན་
གྱི་ནང་རོལ།
ལྔ། རྒྱལ་ཁབ་ཀྱིས་དབྱེ་མཚམས་བཅད་པའི་རང་བྱུང་སྲུང་སྐྱོང་ས་ཁུལ་
དང༌། གལ་ཆེའི་ཡུལ་བསྐོར་མཛེས་ལྗོངས་དང་། རྒྱལ་ཁབ་ཀྱིས་གནད་
དུ་སྲུང་སྐྱོང་བྱས་པའི་སྤོ་འགུལ་མི་རུང་པའི་ལོ་རྒྱུས་རིག་དངོས་དང་
གནའ་ཤུལ་གནས་རི་གྲགས་ཅན།

དྲུག རྒྱལ་ཁབ་ཀྱིས་གཏེར་རྫས་སྔོག་མི་ཆོག་པར་བཀའ་རྒྱ་བཞག་པའི་
ས་ཁུལ་གཞན།
དོན་ཚན་ཉེར་གཅིག་པ། གཏེར་ཚང་སྒོ་བརྒྱག་དགོས་ན་ངེས་པར་དུ་
གཏེར་སྒོ་བརྒྱག་པའི་ཞུ་ཡིག་དང་སྔོག་འདོན་སྒྲིག་ཆས་དང་སྦས་པའི་
ཉེན་ཁ་དང་ས་གཞི་སླར་གསོ་དང་ཁོར་ཡུག་སྲུང་སྐྱོང་བཅས་ཀྱི་དཔྱད་
ཡིག་འཛིན་ཏེ་རྒྱལ་ཁབ་ཀྱི་གཏན་འཁེལ་ལྟར་ཆོག་མཆན་ཞུ་དགོས། །
དོན་ཚན་སོ་གཉིས་པ། གཏེར་ཁ་སྔོག་འདོན་པས་ངེས་པར་དུ་ཁོར་ཡུག་
སྲུང་སྐྱོང་གི་འབྲེལ་ཡོད་ཁྲིམས་ལུགས་བརྩི་སྲུང་བྱས་ཏེ་ཁོར་ཡུག་
མནོལ་བཙོག་བཀག་འགོག་བྱ་དགོས། གཏེར་སྔོག་པས་ས་གཞི་གྲོན་
བསྲི་བྱ་དགོས་ཏེ། ཞིང་ས་དང་རྩྭ་ཐང་དང་ནགས་ཚལ་ལ་གཏོར་བཤིག་
བྱུང་ན་ས་བབས་དང་བསྟུན་ཏེ་ཞིང་ས་སླར་གསོ་དང་རྩྭ་ཤིང་འཛུགས་
དགོས། གཏེར་ཁ་སྔོག་པས་གཞན་གྱི་ཐོན་སྐྱེད་དང་འཚོ་བ་ལ་གྱོང་གུད་
སོང་ན་གྱོང་ཚབ་སྤྲད་པ་མ་ཟད་དགོས་ངེས་ཀྱི་སླར་གསོ་བྱ་དགོས། །
གཏེར་ཁ་སྔོག་འདོན་ཐོ་འགོད་དང་དོ་དམ་བྱ་ཐབས།

དོན་ཚན་གསུམ་པ། གཤམ་གྱི་གཏེར་ཁ་སྔོག་དགོས་ན་རྒྱལ་སྲིད་སྤྱི་
ཁྱབ་ཁང་གི་གཏེར་ཁ་དོ་དམ་སྡེ་ཁག་གིས་གནང་ཐོ་འགོད་པ་དང་ཆོག་
ཡིག་སྤྲད་དགོས།
གཅིག རྒྱལ་ཁབ་འཆར་འགོད་ནང་གི་གཏེར་ཁུལ་དང་རྒྱལ་དམངས་
དཔལ་འབྱོར་ལ་གལ་ཆེའི་རིན་ཐང་ལྡན་པའི་གཏེར་ཁུལ་དང་གཏེར་
རྫས།
གཉིས། མངའ་ཁོངས་རྒྱ་མཚོ་དང་ཀྲུང་གོ་ལ་དབང་བའི་མངའ་མཚོ་
གཞན་ནང་གི་གཏེར་རྫས།
གསུམ། ཕྱིའི་ཚོང་པས་སྔོག་པའི་གཏེར་རྫས།
བཞི། བྱ་ཐབས་འདིའི་ཟུར་དུ་བཀོད་པའི་གཏེར་རྫས་དཀར་ཆག་ནང་ཐེ་
བའི་གཏེར་རྫས། གཤམ་གྱི་གཏེར་རྫས་སྔོག་དགོས་ན་ཞིང་ཆེན་དང་
རང་སྐྱོང་ལྗོངས་དང་ཐད་གཏོགས་གྲོང་ཁྱེར་གྱི་གཏེར་ཁ་དོ་དམ་སྡེ་ཁག་
གིས་གནང་ཐོ་འགོད་པ་དང་ཆོག་ཡིག་སྤྲད་དགོས། དོན་ཚན་འདིའི་ཚན་
པ་དང་པོ་དང་གཉིས་པའི་ནང་བཏོན་པའི་གཏེར་རྫས་གཏོས་ཚད་འབྲིང་
པོའི་གཏེར་ཁ། རྒྱལ་སྲིད་སྤྱི་ཁྱབ་ཁང་གཏེར་རྫས་དོ་དམ་སྡེ་ཁག་གིས་

ཞིང་ཆེན་དང་རང་སྐྱོང་ལྗོངས་དང་ཐད་གཏོགས་གྲོང་ཁྱེར་གཏེར་རྫས་དོ་
དམ་སྡེ་ཁག་ལ་ཆོག་མཆན་གནང་བའི་དབང་ཆ་སྟེར་བའི་གཏེར་རྫས།
གོང་གི་གཏན་ཁེལ་ལས་གཞན་གྱི་གཏེར་རྫས་རྣམས་རྫོང་རིམ་པའི་སྲིད་
གཞུང་གི་གཏེར་ཁ་དོ་དམ་སྡེ་ཁག་གིས་ཞིང་ཆེན་དང་རང་སྐྱོང་ལྗོངས་
དང་ཐད་གཏོགས་གྲོང་ཁྱེར་དམངས་ཆེན་རྒྱུན་ཨུ་ལྷན་ཚོགས་ཀྱིས་
བཏོན་པའི་དོ་དམ་བྱ་ཐབས་ལྟར་ཆོག་ཆེན་གནང་དགོས།
དོན་ཚན་བརྒྱད་པ། ཐོ་འགོད་དང་དོ་དམ་སྡེ་ཁག་གིས་ཆོག་མཆན་
གནང་རྗེས་ངེས་པར་དུ་གཏེར་ཁུལ་ཁྱབ་ཁོངས་ཀྱི་འབྲེལ་ཡོད་རྫོང་སྲིད་
གཞུང་ལ་གོ་བརྡ་དགོས་པ་དང་། འབྲེལ་ཡོད་རྫོང་སྲིད་གཞུང་གིས་བརྡ་
ཡིག་འཕྲོད་ཉིན་ནས་ཉིན ༩ ནང་ནས་གཏེར་ཁུལ་ཁྱབ་ཁོངས་ཡོངས་ལ་
སྤྱི་བསྒྲགས་བྱ་དགོས། གཏེར་རྫས་བཅའ་ཁྲིམས་ལག་བསྟར་ཞིབ་ཕྲའི་
སྲོལ་ཡིག
དོན་ཚན་ཉེར་གཅིག་པ། གཏེར་མྱུལ་པས་ས་གཞི་གནས་སྐབས་སྤྱོད་
པའི་དབང་ཆ་ཐོབ་རྗེས།མྱུལ་ཞིབ་བྱ་བས་གཞན་གྱི་རྒྱུ་ནོར་ལ་གྱོང་གུད་
སོང་ན་གཤམ་ལྟར་གྱོང་ཚབ་སྤྲད་དགོས།

གཅིག ཞིང་ས་ལ་གྱོང་གུད་བཟོས་ན་གྱོང་གུད་ཀྱི་རྒྱ་ཁྱོན་ལྟར་སྔོན་མའི་
ལོ་གསུམ་གྱི་ཆ་སྙོམ་འབྲུ་འབབ་གཞིར་བྱས་ཏེ། ཚབ་པའི་སྐབས་ཀྱི་ས་
དེའི་ཚོང་རའི་ཆ་སྙོམ་རིན་གོང་ལྟར་བརྩིས་ནས་ལོ་རེ་བཞིན་ཚབ་
དགོས་ཤིང་། ཞིང་སའི་ཐོན་སྐྱེད་སླར་གསོ་བྱས་ཏེ་ས་ཞིང་དུས་སུ་ཕྱིར་
སྤྲད་དགོས།
གཉིས། འབྲོག་ཁུལ་གྱི་རྩྭ་སར་གྱོང་གུད་བཟོས་ན་གོང་ལྟར་ལོ་རེ་བཞིན་
གྱོང་ཚབ་སྤྲད་དགོས་པ་དང་ད་རུང་རྩྭ་སྤང་སླར་གསོ་བྱས་ཏེ་རྩྭ་ས་དུས་
སུ་ཕྱིར་སྤྲད་དགོས།
གསུམ། ཞིང་སའི་ལོ་ཏོག་སོགས་ལ་གྱོང་གུད་བཟོས་ན་གྱོང་གུད་གྱི་རྒྱ་
ཁྱོན་ལྟར་སྔོན་མའི་ལོ་གསུམ་གྱི་ཆ་སྙོམས་འབྲུ་འབབ་གཞིར་བཟུང་
ནས།ཚབ་པའི་སྐབས་ཀྱི་ས་དེའི་ཚོང་རའི་ཆ་སྙོམ་རིན་གོང་ལྟར་བརྩིས་
ནས་ཚབ་དགོས།
བཞི། ཤིང་སྡོང་ལ་གནོད་གྱོང་བཟོས་ན་གྱོང་གུད་ཐེབས་པའི་གྲངས་ཀ་
གཞིར་བྱས་ཏེ་ཚབ་པའི་སྐབས་ཀྱི་ས་དེའི་ཚོང་རའི་ཆ་སྙོམས་རིན་གོང་

ལྔ། ས་ཐོག་གི་དངོས་ཆས་ལ་གྱོང་གུད་ཐེབས་ན་གྱོང་གུད་ཐེབས་པའི་
ཆུ་ཚད་དངོས་གཞིར་བྱས་ཏེ།ཚབ་པའི་སྐབས་ཀྱི་ས་དེའི་ཚོང་རའི་རིན་
གོང་ལྟར་འོས་འཚམས་ཤིག་ཚབ་དགོས།
ཀྲུང་གོའི་བོད་སྐད་དྲྭ་འཕྲིན། ལས་བདམས།
༈ཁྱིམ་ཚང་གི་ཉེར་མཁོའི་རྒྱུན་ཤེས་སྐོར།
མཁན་པོ་བསོད་དར་རྒྱས་ལགས་ཀྱིས་ཁྱིམ་ཚང་སློབ་གསོའི་གལ་ཆེན་
རང་བཞིན་གླེང་བ། །
མི་ཞིག་འཚར་ལོངས་འབྱུང་བའི་བརྒྱུད་རིམ་ཁྲོད་ཁྱིམ་ཚང་སློབ་གསོ་
དང་སློབ་གྲྭའི་སློབ་གསོ། སྤྱི་ཚོགས་སློབ་གསོ་སྟེ་ཕྱོགས་གསུམ་གྱི་སློབ་
གསོ་དང་ལེན་བྱེད་དགོས། བྱིས་པས་ད་ལྟ་གདོང་གཏད་བཞིན་ཡོད་པ་ནི་
ཁྱིམ་ཚང་སློབ་གསོ་དང་སློབ་གྲྭའི་སློབ་གསོ་ཡིན།

དེང་གི་སྤྱི་ཚོགས་ཀྱིས་བྱིས་པ་རྣམས་ལ་སེམས་ཁུར་ཆེན་པོ་བྱེད་ཀྱིན་
མེད། སྤྱིར་ན་ལོ་ངོ་བཅུ་ཕྲག་འགའི་སྔོན་དང་བསྡུར་ན།ད་ལྟ་བྱིས་པ་ཚོའི་
ཆེད་དུ་སྤྱོད་པའི་རྒྱུ་ནོར་ལྡབ་བཅུ་ཕྲག་ལས་མང་ན་ཡང་།ཕ་མ་རྣམས་
བྱིས་པའི་གམ་ནས་འདུག་པའི་དུས་ཚོད་ཉིན་རེ་བཞིན་ཇེ་ཐུང་ཡིན།ཕ་
མ་རྣམས་ཀྱིས་བྱིས་པའི་སློབ་གསོ་ཆ་ཚང་སློབ་གྲྭར་བཅོལ་བཞིན་ཡོད་
མོད། སློབ་གྲྭས་མི་གཞིའི་སློབ་གསོར་མཐོང་ཆེན་མི་བྱེད་པ་དང་། སྤྱི་
ཚོགས་སུ་གོམ་པ་སྤོས་རྗེས་འབག་བསླད་ཀྱི་རྫ་ཁོག་ཆེན་པོ་ཞིག་ཏུ་
འཛུལ་བ་དང་འདྲ་བས།མཐར་ཁྱིམ་ཚང་སློབ་གསོ་དང་སློབ་གྲྭའི་སློབ་
གསོ། སྤྱི་ཚོགས་སློབ་གསོ་བཅས་ཐམས་ཅད་ཀྱིས་ཕམ་ཁ་ཉོ་བ་རེད།དེ་
ལྟར་བྱས་ན་འཇོན་ནུས་དང་སྲི་ཞུ།བརྩེ་སེམས། བྱམས་སྙིང་རྗེ་ལྡན་པའི་
མི་སྣ་འཇོན་ཐང་ཅན་ཞིག་གསོ་སྐྱོང་བྱེད་མི་ཐུབ།
ཁྱིམ་བདག་མང་པོ་ཞིག་གིས་ལས་དོན་ལ་བྲེལ་བར་ཁ་གཡར་ནས་བྱིས་
པར་འགན་ཅི་ཡང་མི་ཁུར།མཐར་བྱིས་པ་རྣམས་ག་ལེ་ག་ལེར་མི་ངན་
པར་ཆགས་འགྲོ་བས།དེའི་མཐའ་མཇུག་གི་འབབ་ས་གང་ཡིན་ནི་བསམ་
པ་ཙམ་གྱིས་ཤེས་ཐུབ་པ་རེད།དོན་དམ་པར།བྱིས་པ་ནི་ཁྱོད་རང་ཉིད་ཀྱི་
ཤ་ཁྲག་ལས་ཆད་པའི་བུ་ཕྲུག་ཡིན་པས།ཁྱོད་ཀྱིས་ཁོའི་མདུན་ལམ་ལ་

བསམ་བློ་གཏང་རིགས།ད་ལྟའི་བྱིས་པ་མང་པོ་ཞིག་ལ་བྱམས་སྙིང་རྗེ་
མེད་ཅིང་མང་པོ་ཞིག་གིས་ལས་རྒྱུ་འབྲས་མི་རྩི་།ནམ་རྒྱུན་དྲ་བ་འདྲ་མིན་
ལ་ཞུགས་ཤིང་གློག་རྡུལ་རྩེད་རིགས་རྩེ་བར་མགོ་འཁོར་ནས་ཡོད་
པས།ལག་ཆགས་ཚེ་སྨྱོན་པ་ཞིག་དང་འདྲ་བར་བླང་དོར་གྱི་དབྱེ་བ་ཅི་
ཡང་འབྱེད་མི་ཤེས།
དེའི་རྐྱེན་གྱིས།ཁྱིམ་ཚང་སློབ་གསོ་ཧ་ཅང་གལ་འགངས་ཆེ། ཁྱད་པར་
ཆུང་དུས་ནས་སངས་རྒྱས་ཀྱི་སློབ་གསོ་དང་ལེན་བྱས་ཤིང་བྱམས་སྙིང་
རྗེ་དང་སྲོག་བླ།མཆོད་འབུལ་སོགས་དགེ་བའི་ཆོས་ལ་སློབ་སྦྱོང་བྱས་
ན།ཀླད་པའི་ནང་གི་བག་ཆགས་ཧ་ཅང་ཟབ་པར་འགྱུར་བས།ཡར་ལག་
ཆགས་ཚེ་བཟང་ལ་བཟང་ལན་དང་ངན་ལ་ངན་ལན་སོགས་ལས་རྒྱུ་
འབྲས་ཀྱི་གནས་ལུགས་དང་འཁོར་བའི་སྡུག་བསྔལ་གྱི་བསམ་བློ་ལ་ངན་
སྨྲས་དང་རྩ་གཏོར་བྱེད་མི་སྲིད།
དེང་རབས་སྤྱི་ཚོགས་ཀྱི་མི་མང་པོ་ཞིག་གིས་སྐྱེ་བ་སྔ་ཕྱི་དང་ལས་རྒྱུ་
འབྲས་ལ་ཡིད་ཆེས་མི་བྱེད་པའི་རྒྱུ་མཚན་ཡང་ཆུང་དུས་སུ་དེ་དག་སློབ་
སྦྱོང་བྱེད་པའི་གོ་སྐབས་དང་རྒྱུ་རྐྱེན་མ་འཛོམས་པས་རེད།གལ་སྲིད་ལྷ་

མེད་སྨྲ་བའི་སློབ་གསོའི་འོག་འཚར་ལོངས་བྱུང་ན།མི་ཚེའི་ལྟ་བ་དང་
རིན་ཐང་ལྟ་བ།འཇིག་རྟེན་ལྟ་བས་ཚེ་འདི་ཁོ་ནར་མཐོང་ཆེན་བྱེད་པ་རེད།
མིག་རྒྱང་ཐུང་བའི་མི་མང་པོ་ཞིག་གིས་རང་ཉིད་ཁོ་ནར་སེམས་ཁུར་
བྱེད་པ་ལས།རང་ཉིད་ཀྱི་ཕ་མ་བུ་ཕྲུག་ཆུང་མ་རྣམས་ལ་ལྟ་སྐྱོང་དང་ཉེ་
འགྲམ་གྱི་དཀའ་ངལ་ཅན་དག་ལ་རོགས་རམ་བྱེད་མི་སྲིད།དོན་དུ་རྒྱུ་
རྐྱེན་ཐམས་ཅད་སློབ་གསོ་དང་འབྲེལ་བ་དམ་ཟབ་ཡོད་པས། ཆུང་དུས་
ནས་བྱམས་སྙིང་རྗེའི་སློབ་གསོ་མ་བྱས་ཤིང་ངན་ལང་དུ་བཏང་བཞག་པ་
ཡིན་ན། བྱིས་པ་ལག་ཆགས་རྗེས་རང་གཞན་ཐམས་ཅད་ལ་བདེ་སྐྱིད་དང་
དགའ་བདེ་ཡོད་མི་སྲིད།
སྔོན་ཆད་བྱིས་པ་ཞིག་ལ་ཕ་མ་གཉིས་ཧ་ཅང་བཟང་། རྒྱུན་པར་ཟ་མ་ཆེས་
ཞིམ་པོ་དང་གོན་པ་ཆེས་མཛེས་པོར་ལོངས་སུ་སྤྱོད་དུ་འཇུག རྗེས་སུ་
ཨ་མས་བྱིས་པར། ཁྱེད་རང་ནར་སོན་རྗེས་ང་ལ་ན་ཚ་བྱུང་ན་ཁྱོད་ཀྱིས་
ཅི་ཞིག་བྱ་སྲིད་ཅེས་དྲིས་པར། བྱིས་པས་གལ་ཏེ་ཁྱེད་རང་གི་ནད་བབ་ཧ་
ཅང་ཚབས་ཆེན་ཡིན་ན།ངས་ཁྱེད་རང་བདེ་བར་འཆི་ཐབས་བྱ་ངེས་ཡིན་
ཞེས་ལན་བཏབ།མ་རྒན་ཁོང་ཁྲོ་ཆེན་པོ་ལངས་ཏེ་ངས་ཁྱོད་རང་འདི་ལྟར་
གཅེས།ཁྱོད་ཀྱིས་ཅིའི་ཕྱིར་ང་བདེ་བར་འཆི་ཐབས་བྱ་དགོས་ཞེས་དྲིས་

པར།བདེ་བར་འཆི་ཐབས་ལ་སྡུག་བསྔལ་སྤུ་ཙམ་ཡང་མེད། ཁྱོད་རང་
དགའ་བདེའི་ངང་འཆི་ཆོག་ཅིང་།ང་ལ་ཡང་འགན་ཁུར་མེད་ཅེས་
བཤད།དེ་ནི་ཆུང་དུས་སུ་སངས་རྒྱས་ཀྱི་སློབ་གསོས་མ་འདང་བ་ལས་
ཁ་དྲངས་པ་རེད། །
ད་ལྟ་ཁྱིམ་ཚང་མང་པོ་ཞིག་ལ་བྱིས་པ་གཅིག་ལས་མེད་པས། བྱིས་པའི་
མ་འོངས་པ་ནི་ཁྱིམ་ཚང་གི་མ་འོངས་པ་ཡིན།གལ་ཏེ་བྱིས་པ་དེའི་ཀུན་
སྤྱོད་དང་མི་གཞི་སོགས་ལ་ཞན་ཆ་ཡོད་ན་ཁྱིམ་ཚང་ཧྲིལ་བོར་རེ་བ་
མེད་པ་རེད།དེའི་རྐྱེན་གྱིས་བྱིས་པར་ཆུང་དུས་ནས་ཡང་དག་གི་མི་ཚེའི་
ལྟ་བ་ཆགས་སུ་འཇུག་དགོས། །
མི་སུ་ཡིན་རུང་འཇིག་རྟེན་འདིར་སླེབས་པ་ནས་བཟུང་།དགེ་རྒན་ཐོག་མ་
ནི་ཕ་མ་དང་སློབ་གྲྭ་དང་པོ་ནི་རང་ཁྱིམ་ཡིན།
གལ་སྲིད་ཕ་མ་རྣམས་ཀྱིས་བྱིས་པའི་འཚར་ལོངས་ཀྱི་ཞིང་ས་རུ།ཡང་
དག་པའི་ཀུན་སྤྱོད་ཀྱི་རླན་གཤེར་མ་དྲངས་ན། བྱིས་པའི་འཚར་ལོངས་
ཀྱི་རྩ་བར་གནད་དོན་འབྱུང་སྲིད་པས།རྗེས་མར་འགྲིམ་པའི་སློབ་ཆེན་ཇི་
ལྟར་བཟང་རུང་།ཐོབ་པའི་སྦྱངས་རབས་ཇི་ལྟར་མཐོ་རུང་།བསགས་པའི་

སྒོར་མོ་ཇི་ལྟར་མང་རུང་།གནམ་སའི་བར་ཀྲང་ངེར་ལངས་བའི་ལྗོན་ཤིང་
ཆེན་པོ་ལྟ་བུར་སྐྱེས་ཏེ་སེམས་ཅན་ཐམས་ཅད་ལ་གྲིབ་བསིལ་ལྟ་བུའི་
བདེ་སྐྱིད་སྦྱིན་ཐབས་མེད།
༈ཕ་མ་ཚོས་བུ་ཕྲུག་སློབ་གྲྭར་གཏོང་དགོས།
ཕ་མ་རྣམས་ཀྱིས་བྱིས་པ་ཚོས་ར་རྫི་ལུག་རྫི་ཙམ་གྱི་གོ་ཆད་པ་ནས་
བཟུང་རང་གི་ཚེགས་ལེན་ཙམ་ལ་བསམ་ནས་དེ་ཁོ་ནར་འབད་དུ་འཇུག་
པ་ནི་ངེས་པར་དུ་གསེར་ནག་གི་བྲེ་ཁར་མི་བལྟ་བར་རབ་ནག་གི་ཕུར་
ཁར་བལྟ་ཟེར་བ་ལྟ་བུ་ཁོ་ན་ཡིན་ཏེ། ར་ལུག་འཚོ་རྫི་ཙམ་གྱི་ཕྱིར་དུ་
བྱིས་པ་ཚོའི་ཚེ་གང་གི་མདུན་ལམ་བཟང་པོ་ཇི་སྙེད་ཅིག་ཡོད་པ་ཐམས་
ཅད་བརླགས་པར་བྱས་པའི་ཕྱིར་རོ། ཡང་འགའ་ཞིག་གི་བྱིས་བ་ཚོར་ཤ་
ཚ་མདོག་གིས་སློབ་གྲྭར་གཏོང་མི་བྲ་ཁུར་བྱེད་མོད། དེ་ཡང་བྱམས་
སེམས་གོ་ལོག་ཏུ་གྱུར་པ་ཡིན་ཏེ། ཕྲུ་གུ་རྣམས་ཀྱིས་ཡོན་ཏན་སྦྱངས་
ནས་སོ་སོའི་མི་ཚེ་བཟང་པོ་ཞིག་སྐྱེལ་བའི་གྲ་སྒྲིག་བྱེད་པ་ལ་ཤ་ཅི་ཚ་
དགོས། ཤ་ཚ་བྱེད་ན་བྱེད་རིན་ཆོག་པ་ནི་ཕྲུ་གུ་ཚོར་ཡོན་ཏན་གང་ཡང་

སྦྱོང་དུ་མི་འཇུག་པར་མི་གྲལ་ནས་ཕྱུང་ཏེ་ཕྱུགས་གྲལ་དུ་བཅུག་ཆོས་
དང་འཇིག་རྟེན་གྱི་བྱ་གཞག་གང་ཡང་བསྒྲུབ་མི་ཤེས་པར་ཚེ་གང་པོར་
ལུང་ཕུང་ཤིག་ཏུ་རི་དྭགས་བཞིན་གནས་ཏེ་ཉིན་གཅིག་གི་ལོངས་སྤྱོད་
བཟང་པོ་ཙམ་ཡང་མ་མྱང་བར་སྡིག་པའི་ཕུང་པོ་རི་ཙམ་ཐོག་ཏེ་པ་རོལ་
ཏུ་འགྲོ་བ་ཡིན་ནོ། །
དུས་སུ་བབ་པའི་གཏམ་ལུགས་གཉིས་གསལ་བའི་མེ་ལོང་ལས་
བཤུས། ། །
༈བྱིས་པའི་མཐོང་རྒྱ་ཇེ་ཆེར་གཏོང་དགོས།
བྱིས་པ་ཁྲིད་ནས་དུས་རྒྱུན་དུ་རྩེད་མོ་རྩེ་བ་དང་། སྐོར་བ་རྒྱག་པར་སོང་
ནས་བྱ་དངོས་སྣ་ཚོགས་རིག་པར་འཇུག་དགོས། དཔེར་ན་སྐྱེད་ཚལ་དུ་
སོང་ནས་རྩྭ་དང་མེ་ཏོག་སྲོག་ཆགས་རྣམ་པ་སྣ་ཚོགས་ལ་བལྟ་བ་དང་།
སྲང་དུ་སོང་ནས་ཚོང་ཟོག་གཤོམས་དང་། ལམ་ལོག་སུ་གཙུགས་ཡོད་
པའི་ཚན་རིག་ལག་རྩལ་སྐོར་གྱི་རི་མོ་འགྲེམ་སྟོན་བྱེད་སྤྱད་ལ་ལྟ་རུ་
འཇུག་པ་དང་། བྱིས་པར་གཏམ་རྒྱུད་བཤད་པ་དང་། དཔེ་ཆ་སྟོན་པ་གླུ་
སློབ་པ། མཐོང་མྱོང་བའི་བྱ་བ་མགོ་རྔ་ཡོད་པར་བཤད་ནས་། བྱིས་པའི་

རིག་སྟོབས་དང་སྐད་ཆ་བཤད་པའི་ནུས་པ་ཇེ་ཆེར་བསྐྱེད་ནས་མངོན་
སམ་གྱི་ཤེས་རྒྱ་ཇེ་ཟབ་ཏུ་གཏོང་དགོས། །
ཁྱིམ་ཚང་གི་ཉེར་མཁོའི་རྒྱུན་ཤེས། ལས་བདམས།
༈བྱིས་པ་གུས་བཀུར་བྱེད་སྲོལ་སློབ་དགོས།
བྱིས་པར་རྒན་རབས་རྣམས་ལ་བརྩི་བཀུར་བྱེད་པ་དང་། རྒན་པ་རྣམས་
ཀྱི་གཏམ་བཤད་དུས་ཁ་རོག་པར་ཉན་པ། འགྲུལ་བ་ཡོང་དུས་འཚམས་
འདྲི་ཞུ་བ་སོགས་ཀྱི་གུས་བཀུར་བྱེད་སྲོལ་སློབ་དགོས། མི་གཞན་པའི་
ངལ་རྩོལ་ལ་བརྩི་བཀུར་དང་། མི་གཞན་པའི་སློབ་སྦྱོང་དང་བྱ་བ་སོགས་
ལ་བར་ཆད་གཏོང་མི་ཉན་པའི་སློབ་གསོ་བྱེད་དགོས། མི་གཞན་གྱིས་
རང་ལ་རོགས་བྱས་ན་བཀའ་དྲིན་ཞུ་བ་དང་། རང་གི་མི་གཞན་ལ་མི་
འགྲིག་པའི་བྱ་བ་ལས་ན་དགོངས་དག་ཞུ་བའི་སློབ་གསོ་བྱེད་དགོས།
ལམ་ལུགས་དང་སྒྲིག་ཁྲིམས་སྣ་ཚོགས་ལ་བརྩི་སྲུང་དང་། རང་གི་བྱ་
སྤྱོད་ལ་ཚོད་འཛིན་བྱེད་ཐུབ་པའི་གོམས་འདྲིས་ཡོད་པར་སློབ་
དགོས། ། ཁྱིམ་ཚང་གི་ཉིན་མཁོའི་རྒྱུན་ཤེས། ལས་བདམས།

ཕ་མས་རང་དཔེ་གཞན་སྟོན་བྱེད་དགོས་ཤིང་། སེམས་དྲང་མོ་ཡིན་
དགོས་པ་ལས་རྫུན་བཤད་མི་ཉན། བྱིས་པ་ལད་ཟློས་བྱེད་དགའ་བའི་
རྐྱེན་གྱིས་ཕ་མའི་འགྲོ་སྲོལ་འདུག་སྲོལ་དེས་བྱིས་པ་ལ་ཤན་ཤུགས་
ཆེན་པོ་ཐེབས་པ་རེད། བྱིས་པ་ལ་རྒྱུན་དུ་ཟོལ་མེད་དྲང་པོའི་སློབ་གསོ་
གཏོང་དགོས་པ་དང་། རྫུན་བཤད་ན་རང་སྡུག་རང་ཉོས་ཀྱི་གཏམ་རྒྱུད་
བཤད་དགོས། བྱིས་པར་རྫུན་བཤད་དུ་མི་འཇུག་པའི་དོན་དུ་གཅར་རྡུང་
དང་སྡིགས་མོ་བྱེད་པ་ལྟ་བུའི་སློབ་གསོ་བྱེད་ཐབས་ནོར་འཁྲུལ་ཅན་སྤྱོད་
མི་རུང་།
ཁྱིམ་ཚང་གི་ཉེར་མཁོའི་རྒྱུན་ཤེས། ལས་བདམས།
༈གཅར་རྡུང་དང་སྡིག་མོ་མ་བྱེད།
བྱིས་པ་གཅར་རྡུང་དང་སྡིགས་མོ་བྱེད་པ་ནི་སློབ་གསོ་བྱེད་པའི་ཐབས་
བཟང་པོ་ཞིག་མ་རེད། བྱིས་པ་ལ་རྒྱུན་པར་གཅར་རྡུང་བྱས་ན་སྐྲག་སྣང་
གིས་འཛེམས་དོགས་སྙིང་ཆུང་དུ་འགྱུར་བ། གཞན་གྱི་བལྟས་ན་གུས་
གུས་ཞུམ་ཞུམ་ཡིན་ཡང་། དོན་དམ་དུ་འུ་ཐུག་པ་ལས་ཁས་བླངས་པ་མ་
གཏོགས་སྙིང་ཁོང་ནས་ཁས་བླངས་པ་མ་རེད། དུས་རྒྱུན་བྱིས་པར་

གཅར་བ་དངཿ སྡིགས་མོ་བྱས་ན་བྱིས་པས་རྫུན་བཤད་རྒྱུ་དང་། གཅར་བ་
ཅི་འདྲ་བྱས་ན་རྫུན་དེ་འདྲ་བཤད་སྲིད་པ་རེད། དེས་མ་ཚད་བྱིས་པ་ཡིན་
ཡང་ངང་ཐུང་ཞིང་། སེམས་གྱོང་པོར་འགྱུར་བ་དང་། ཐ་ན་པ་མ་ལ་དཔེ་
བལྟས་ནས་རང་གི་ནོ་བོ་དང་སྲིང་མོ་གྲོགས་པོ་རྣམས་ལ་ཡང་གཅར་
རྡུང་དང་སྡིགས་མོ་བྱེད་པ་མ་ཟད་ནར་སོན་ཚེ་རྡུང་རྒྱག་ལ་དགའ་ནི་
ཞིག་འགྱུར་ངེས། །
ཁྱིམ་ཚང་གི་ཉེར་མཁོའི་རྒྱུན་ཤེས། ལས་བདམས།
༈ བྱིས་པ་གཅེས་ལངས་དུ་གཏོང་མི་ཉན།
ཕ་མ་གང་ཡིན་ཡང་རང་གི་བྱིས་པར་ཤ་ཚ་ནི་སྨོས་ཅི་དགོས། འོན་ཀྱང་
གང་སློང་བ་བཞིན་བྱིན་པ་དང་། བདག་མི་བྱེད་པར་ལང་ཤོར་དུ་གཏོང་
བ། ཡང་ན་བྱིས་པའི་གང་འདོད་བསྒྲུབ་པ་ནི་བྱིས་པ་ལ་ཤ་ཚ་བ་མིན་གྱི་
ངན་ལང་ཤོར་བར་འཇུག་པ་ཡིན། བྱིས་པར་ཤ་ཚ་བ་ཚད་ལས་འདས་པ་
ན་ཕ་མའི་ཁ་མི་ཉན་པ་དང་། སྤོ་ལང་སླ་བ་ཞིག་ཏུ་འགྱུར་སྲིད་པ་རེད། །
སྐྱོན་ཆ་དེ་དག་ཡོ་བསྲང་བྱེད་དགོས་ན་བྱིས་པ་སྤོ་ལང་ནས་ངུ་བ་དང་།
ལུགས་དང་མི་མཐུན་པའི་རེ་བ་འདུན་པའི་སྐབས་ཁོ་ལ་ངང་རྒྱུད་འཇམ་

པའི་ངང་ནས་གནད་ལུགས་བཤད་དེ། རྒྱུ་མཚན་མེད་པར་ངུ་འབོད་
བྱས་ན་དམིགས་ཡུལ་འགྲུབ་མི་ཐུབ་ལ་ཕ་མས་ཀྱང་ཤ་མི་ཚ་བ་ཤེས་སུ་
འཇུག་དགོས། བྱིས་པ་ཁ་ཉན་པོར་གྱུར་ན། དེ་ལ་གཟིངས་བསྟོད་དང་
སྐུལ་མ་བཏང་ནས་བྱིས་པ་བཟང་པོ་ཞིག་བྱས་པའི་དགའ་སྣང་སྐྱེད་
དགོས། །
ཁྱིམ་ཚང་གི་ཉེར་མཁོའི་རྒྱུན་ཤེས། ལས་བདམས།
༈བྱིས་པར་བརྙེན་འཕྲིན་རྒྱུན་རིང་བོར་ལྟ་རུ་འཇུག་མི་རུང་།
བྱིས་པ་མང་པོས་ཉིན་ལྟར་བརྙན་འཕྲིན་དང་རྩིས་འཕྲུལ་རོལ་རྩེད་ལ་
མགོ་འཁོར་ནས་སྡོད་ཡོད། གལ་ལྟེ་བྱིས་པའི་བརྙན་འཕྲིན་ལྟ་བའི་དུས་
ཚོད་ལ་ཕ་མས་ཚོད་འཛིན་མ་བྱས་ན་མགོ་ཡུ་འཁོར་ན་མིག་གཉིས་
སྐྲངས་ཏེ་མིག་ཤེད་ཆུང་དུ་འགྲོ་ཡི་ཡོད། ཟས་རྒྱག་ཚད་ཟོས་རྗེས་བརྙན་
འཕྲིན་བལྟས་ན་ལུས་པོ་འགུལ་སྐྱོད་ཆུང་བས་ཕོ་རྒྱུས་ཟུང་ཁྲག་འཁོར་
རྒྱུག་ལ་སྐྱོན་ཕོག་ནས་དང་ག་ཆུང་དུ་འགྲོ་ཡི་རེད། ཕྲུ་གུས་འཇིག་སྐྲག་
ཆེ་བ་ནི་བརྙན་འཕྲིན་ལས་ཚན་ལ་ལྟ་རྒྱུ་མེད། འཇིག་སྐྲག་ཆེ་བའི་བརྙན་
འཕྲིན་ལེ་ཚན་གྱིས་ཕྲུ་གུས་དབང་རྩ་ཕོག་ཐུག་བྱུང་སྟེ་མཚན་མོ་གཉིད་

མི་ཁུག་པ་དང་གཉིད་ལམ་ཞེད་སྐྲག་ཚ་བོ་བཏང་ནས་ཀླན་པར་སྐྱོན་བྱེད་
ཀྱི་ཡོད། ། །
འཚོ་བའི་རྒྱུན་ཤེས་མུ་ཏིག་ཚོམ་བུ་ལས་བདམས།
༈སོ་བཀྲུ་བའི་གོམས་གཤིས་ཆགས་དགོས།
ཁ་ཟས་ཟོས་རྗེས་ཟས་སྙིགས་སོ་བར་དུ་ལྷག་རྒྱུ་ནི་རྒྱུན་ལྡན་ཞིག་ཡིན་
ལ། ད་དུང་ཟས་སྙིགས་སོ་བར་དུ་ལྷག་ཡུན་རིང་ན་དེ་དག་སོ་བར་དུ་
རུལ་ཞིང་སྐྱུར་འབབ་པ་དང༌། ལྕེའི་སྟེང་དུ་བད་ཆགས་པ་དང་། ཁ་ནང་
འབུ་ཕྲའི་རིགས་ཀྱང་སྐྱེ་འཕེལ་འབྱུང་གི་ཡོད་ལ། རྐྱེན་དེ་དག་ལ་བརྟེན་
ནས་ཁ་ཡི་ནང་ནས་དྲི་ངན་འཐུལ་ཞིང་། སོ་འབུ་ཡིས་ཟ་བ། སོ་རྙི་རུལ་
བ། སོ་འབུད་སྔ་བ་སོགས་ཀྱི་སྐྱོན་ཆ་འབྱུང་ངེས་ཡིན། སོ་མི་ལེགས་པ་
དང་། ཁ་ཡི་ནང་གཙང་མ་མེད་པའི་སྐྱོན་ཆ་དེ་དག་གིས་དལ་བའིརང་
བཞིན་གྱི་ཕོ་བ་དང་རྒྱུ་མའི་ནད་ལྡང་བ་དང་། སྙིང་དང་མཁལ་མ་ན་བ།
རྣ་བར་རྣག་གསོག་པ། རུས་ཚིགས་ཁོལ་བ་སོགས་ཀྱི་ནད་སློང་གི་ཡོད།
གལ་ཏེ་ཁྱོད་ཀྱི་སོ་བཀྲུ་བའི་གོམས་གཤིས་ལེགས་པོ་ཆགས་པར་བྱས་
ན་སྐྱོན་ཆ་དེ་དག་ཚང་མ་སེལ་རྒྱུར་མ་ཟད་རང་ཉིད་ཀྱི་རྣམ་རིག་དྭངས་

བ་ལ་ཡང་ཕན་ཐོགས་ཆེན་པོ་ཡོད་པ་མྱོང་བས་ངེས་ཐུབ། དེས་ན་ཅུང་
སྤུས་ལེགས་པའི་སོ་ཕག་དང་སོ་སྨན་བཀོལ་ཏེ་སོ་རྙི་དང་ལྕེ་དབང་ལ་མི་
གནོད་པའི་བྱེད་ཐབས་འཇམ་པོའི་འོག་སོ་དང་ལྕེ་སྟེང་བཀྲུ་རྒྱུ་ནི་ཧ་ཀྱང་
གལ་ཆེ་བ་ཡིན་ལ། རབ་ཏུ་བྱུང་ན་སྔ་མོ་ཐེངས་གཅིག་དང་དགོང་མོ་ཉལ་
ཁར་ཡང་ལན་གཅིག་བཀྲུ་དགོས་སོ། །
ཚེ་དབང་བཀྲ་ཤིས་ངེས་ཤེས་སྙིང་བསྡུས་ལས་བདམས།།
དུས་རབས་ཉེར་གཅིག་པའི་ཀུན་སྤྱོད་ལག་དེབ་ཀྱི་བརྗོད་བྱ་དངོས་གཞི་
ཀུན་སྤྱོད་ཀྱི་བསླབ་བྱའི་རྣམ་གྲངས་བསྟན་པ་ལ་གསུམ། སྒོ་གསུམ་སོ་
སོའི་ཀུན་སྤྱོད་ཀྱི་རྣམ་གྲངས་བསྟན་པ་དང་། སྤྱི་ཚོགས་ལ་བརྟེན་པའི་
ཀུན་སྤྱོད་ཀྱི་རྣམ་གྲངས་བསྟན་པ། ཁོར་ཡུག་སྲུང་སྐྱོབ་ལ་བརྟེན་པའི་
ཀུན་སྤྱོད་ཀྱི་རྣམ་གྲངས་ཅུང་ཟད་ཕྱེ་སྟེ་བསྟན་པ་བཅས་གསུམ་མོ། །
དང་པོ། སྒོ་གསུམ་སོ་སོའི་ཀུན་སྤྱོད་ཀྱི་རྣམ་གྲངས་བསྟན་པ།
ལུས་ཀྱི་ཀུན་སྤྱོད།
༡༽ སྲོག་ཆགས་མི་གསོད་པ།

༢༽ གཞན་གྱི་ནོར་རྐུ་འཕྲོག་མི་བྱེད་པ།
༣༽ ལོག་གཡེམ་གྱི་རིགས་མི་བྱེད་པ།
༤༽ མིའམ་དུད་འགྲོ་བཀོལ་སྤྱོད་མི་བྱེད་པ།
༥༽ རྒན་པས་གཞོན་པར་བརྡུང་བརྡེག་མི་བྱེད་པ།
༦༽ གཞན་དང་འཁྲུག་འཛིང་མི་བྱེད་པ།
༧༽ སྤྱི་རྒྱུ་ལྐོག་ཟ་མི་བྱེད་པ།
༨༽ སྤྱི་པའི་རྒྱུ་ནོར་གཏོར་བཤིག་མི་བྱེད་པ།
༩༽ ཆང་དང་ཨ་རག་གི་རིགས་མི་འཐུང་བ།
༡་༽ མྱོས་རྫས་ཀྱི་རིགས་ནམ་ཡང་ལོངས་སྤྱོད་མི་བྱེད་པ།
༡༡༽ ཐ་མ་ཁའི་དུ་བ་དང་ཟ་རྫས་སྣ་ཐ་བཅས་ལ་མི་སྤྱོད་པ།
༡༢༽ ཚུལ་དང་མི་མཐུན་པའི་གྱོན་ཆས་རིགས་མི་གྱོན་པ།

༡༣༽ རྒྱུ་ངོམ་བྱེད་པའི་རྒྱན་ཆའི་རིགས་མི་འདོགས་པ།
༡༤༽ གཅན་གཟན་གྱི་པགས་པའི་ཞྭ་མོ་དང་གྱོན་ཆས་མི་གྱོན་པ།
ངག་གི་ཀུན་སྤྱོད།
༡༽ རྫུན་གྱི་རིགས་མི་སྨྲ་བ།
༢༽ ཕྲ་མའི་གཏམ་མི་སྨྲ་བ།
༣༽ ཚིག་རྩུབ་རིགས་མི་སྨྲ་བ།
༤༽ ངལ་
ངག་འཁྱལ་རིགས་མི་སྨྲ་བ།
༥༽ འཁྲིག་ཚིག་རིགས་མི་སྨྲ་བ།
༦༽ གཞན་ལ་མིང་ངན་མི་འདོགས་པ།
༧༽ གཞན་ལ་འཕྱ་སྨོད་མི་བྱེད་པ།
༨༽ གཞན་ལ་དམོད་མོ་མི་འདེབས་པ།
145

༩༽ དགོས་པ་མེད་པར་མནའ་མི་སྐྱེལ་བ།
༡་༽ རྒན་པས་གཞོན་པར་འཇིགས་སྐུལ་མི་བྱེད་པ།
ཡིད་ཀྱི་ཀུན་སྤྱོད།
༡༽ གཞན་གྱི་རྒྱུ་ནོར་ལ་བརྣབ་སེམས་མི་བྱེད་པ།
༢༽ གཞན་ལ་གནོད་སེམས་མི་བྱེད་པ།
༣༽ མ་ཤེས་པའི་བདེན་པའི་དོན་ལ་ལོག་པར་མི་ལྟ་བ།
༤༽ གང་ལའང་ཆགས་ཞེན་དྲག་པོ་མི་བྱེད་པ།
༥༽ གང་ལའང་ཁོང་ཁྲོ་དང་ཞེ་སྡང་མི་བྱེད་པ།
༦༽ ཡོན་ཏན་སོགས་གཞན་ལས་ལྷག་པའི་ང་རྒྱལ་མི་བྱེད་པ།
༧༽ གཞན་གྱི་ཕུན་ཚོགས་ལ་ཕྲག་དོག་མི་བྱེད་པ།
༨༽ འགལ་ཟླ་ཅན་ལ་འཁོན་འཛིན་མི་བྱེད་པ།

༩༽ རྣམ་པ་ཀུན་ཏུ་གཡོ་སྒྱུ་མི་བྱེད་པ།
༡་༽ ངོ་ཚ་དང་ཁྲེལ་མེད་པ་མི་བྱེད་པ།
༡༡༽ ལེ་ལོ་དང་རྣམ་གཡེང་མི་བྱེད་པ།
༡༢༽ གཞན་ལ་འཚེ་བའི་བསམ་པ་འདོར་བ།
༡༣༽ རང་དོན་ཁོ་ན་སེམས་པའི་བསམ་པ་འདོར་བ།
གཉིས་པ། སྤྱི་ཚོགས་ལ་བརྟེན་པའི་ཀུན་སྤྱོད་ཀྱི་རྣམ་གྲངས།
༡༽ དཀོན་མཆོག་གསུམ་ལ་སྐྱབས་སུ་འགྲོ་ཞིང་གུས་པས་མཆོད་
༢༽ ཚེ་འདི་དང་གཏན་དུ་ཕན་པའི་དམ་པའི་ཆོས་སྒྲུབ་པ།
༣༽ཕ་མ་ལ་དྲིན་གཟོ་བའི་བསྙེན་བཀུར་ཆེ་བ།

༤༽ ཡོན་ཏན་ཅན་ལ་མཆོག་ཏུ་མཐོང་ནས་གོང་དུ་བཀུར་བ།
༥༽ རྒན་རབས་དང་བྱས་པ་ཅན་ལ་སྲི་ཞུ་ཕུ་དུད་བྱེད་པ།
༦༽ ཉེ་དུ་དང་མཛའ་བཤེས་ལ་གཞུང་བཟང་ཞིང་ཕྱི་ཐག་རིང་བ།
༧༽ ཡུལ་མི་ཁྱིམ་མཚེས་ལ་འགྲོགས་མཁས་ཀྱིས་ཕན་པ་སྒྲུབ་པ།
༨༽ གཞན་གྱིས་ཅི་ཟེར་ལ་མི་ཉན་པར་ཡིད་དྲང་ཞིང་བརྟན་པ།
༩༽ ཡ་རབས་ཀྱི་རྗེས་སུ་འབྲང་ཞིང་འགྱུར་ལྡོག་མེད་པ།
༡་༽ ཟས་ནོར་ལ་ཚོད་འཛིན་ཅིང་ལོག་པའི་འཚོ་བ་མི་སྒྲུབ་པ།
༡༡༽ སྔོན་གྱི་དྲིན་ཅན་རྩད་གཅོད་ཅིང་དྲིན་དྲན་བྱེད་པ།
༡༢༽ བུ་ལོན་དུས་སུ་འཇལ་ཞིང་འཚོ་ཐབས་ལ་གཡོ་སྒྱུ་མི་བྱེད་པ།
༡༣༽ ཀུན་ལ་སེམས་སྙོམས་ཤིང་གཞན་གྱི་དཔལ་ཡོན་ལ་ཕྲག་
དོག་མི་བྱེད་པ།

༡༤༽ གཡོ་སྒྲ་ཅན་དང་གྲོགས་ངན་པའི་ངག་ལ་མི་ཉན་ཞིང་རང་
ཚུགས་འཛིན་པ།
༡༥༽ ངག་འཇམ་ཞིང་དགོས་མེད་ཀྱི་སྨྲ་བ་མི་མང་བ།
༡༦༽ བྱ་བ་གང་ལའང་ཐེག་པ་ཆེ་ཞིང་བློ་ཁོག་ཡངས་པ།
༡༧༽ སྤྱི་དོན་སྲི་ཞུ་བསྒྲུབ་པར་ལྷག་བསམ་གྱི་འགན་འཁུར་ཆེ་བ།
༡༨༽ ཡུལ་ཁྲིམས་དང་འགལ་བའི་བྱ་སྤྱོད་རིགས་མི་བྱེད་པ།
༡༩༽ སྤྱི་ཚོགས་ཀྱི་དུག་ངན་ལྐོག་བརྔན་རུལ་སུངས་མི་བྱེད་པ།
༢་༽ རིགས་རུས་དང་ཆོས་ལུགས་ལུང་ཚན་སོགས་རིས་སུ་མི་
གཅོད་པ།
༢༡༽དབང་པོ་སྐྱོན་ཅན་དང་ཉམ་ཐག་རྣམས་ལ་ལྷག་པར་བྱམས་
༢༢༽ བོད་ཀྱི་སྣོད་བཅུད་ཆགས་འཇིག་ལ་ཐུག་པའི་དུས་སུ་རང་
མགོ་གང་ཐོན་མི་བྱེད་པ།

༢༣༽ བོད་ཀྱི་སྲོལ་རྒྱུན་གྱི་ཁྱད་ནོར་གཞན་ཕན་དང་བྱམས་བརྩེའི་
བསླབ་བྱ་རྣམས་ལ་སློབ་པ།
༢༤༽ ལྷག་བསམ་དང་རྣམ་དཔྱོད་ཟུང་སྦྲེལ་གྱིས་བོད་ཀྱི་བདེན་དོན་
མཐའ་སྐྱེལ་བྱེད་པ།
༢༥༽ འཇིག་རྟེན་སྤྱི་ཡོངས་ཀྱི་དོན་ཆེན་ཁུར་དུ་འཁྱེར་བའི་ལྷག་
བསམ་རྒྱ་ཆེར་སྤེལ་བ།
གསུམ་པ། ཁོར་ཡུག་སྲུང་སྐྱོབ་ཀྱི་ཀུན་སྤྱོད་རྣམ་གྲངས་བསྟན་པ།
གད་སྙིགས་གང་སར་མི་འཕེན་པ།
༡༽ གད་སྙིགས་རྣམས་གད་སྙིགས་བླུག་སྣོད་སོ་སོར་མ་འདྲེས་
པར་འཕེན་པ།
༢༽ སྙིགས་སྣོད་མ་འཕྲད་བར་དུ་གད་སྙིགས་ཇི་ཡོད་རང་གི་ལག་
ཁུག་སོགས་ནང་ཉར་བ།

༣༽ གཞན་གྱིས་གད་སྙིགས་འཕངས་པ་དངོས་སུ་མཐོང་ཚེ་བོས་
ཏེ་ར་སྤྲོད་སློབ་གསོ་བྱེད་པ། །
༤༽ གཞན་གྱིས་འཕངས་པའི་གད་སྙིགས་རང་ལ་འཕྲད་ཚེ་
བསྒྲུགས་ཏེ་བླུག་སྣོད་དུ་འཕེན་པ།
༥༽ ཕྲུ་གུ་ཆུང་དུས་ནས་གད་སྙིགས་འཕེན་ཕྱོགས་ཀྱི་གོམས་
གཤིས་འཇགས་སུ་བཅུག་རྒྱུ། །
༦༽ རྒན་པ་རྣམས་ཀྱིས་སློབ་སྟོན་གཅིག་པུ་མིན་པར་དངོས་སུ་
མིག་དཔེ་སྟོན་ཐུབ་པ་དགོས་རྒྱུ།
༧༽ གད་སྙིགས་འཕེན་ཕྱོགས་ཀྱི་སྒྲིག་ཁྲིམས་ནུབ་ཕྱོགས་རྒྱལ་
ཁབ་ཁག་ལྟར་བཟོ་གཏོད་དགོས་རྒྱུ།
འབྱུང་ཁམས་སྦག་བཙོག་མི་བྱེད་པ།
༡༽ བཙོག་གཅིན་གང་སར་མི་གཏོང་བ།

༢༽ཁ་ལུད་དང་སྣབས་ལུད་གང་སར་མི་འདོར་བ།
༣༽སྐྲ་དང་སེན་མོ་གང་སར་མི་འདོར་བ།
༤༽རུལ་དྲི་ཅན་གྱི་ཟས་སྙིགས་གང་སར་མི་འདོར་བ།
༥༽དུག་རྫས་ཅན་གྱི་གད་སྙིགས་གང་སར་མི་འདོར་བ།
༦༽མཚོ་དང་གཙང་ཆུ་ཁྲོན་པ་བཅས་ལ་སྦག་བཙོག་མི་གཏོང་བ།
༧༽ཞིང་ཁ་ལ་རྫས་ལུད་ཀྱི་རིགས་མི་འདེབས་པ།
༨༽སྟོན་ཐོག་དང་སྔོ་ཚལ་ཤིང་འབྲས་བཅས་ལ་འབུ་དུག་མི་གཏོར་
༩༽ བཙོག་ཆུ་དང་བཟོ་གྲྭའི་ཆུ་སྙིགས་རིགས་གཙང་ཆུའི་ནང་མི་
གཏོང་བ། །
༡་༽ རླུང་ཁམས་ལ་གནོད་པའི་དུ་རླངས་ཀྱི་རིགས་བར་སྣང་དུ་མི་
གཏོང་བ།

༡༡༽འགྱིག་རྫས་སོགས་ཀྱི་གད་སྙིགས་རིགས་མེར་སྲེག་མི་བྱེད་
འབྱུང་ཁམས་སྲུང་སྐྱོབ་ཀྱི་གོ་རྟོགས་དང་ལས་འགུལ་སྤེལ་རྒྱུ།
༡༽ ཞིང་ས་གྲོང་སྡེར་བསྒྱུར་རྒྱུའི་ལས་གཞི་འགོག་ཐབས་བྱེད་པ།
༢༽ ནགས་ཚལ་བཟོ་གྲྭར་བསྒྱུར་རྒྱུའི་ལས་གཞི་འགོག་ཐབས་བྱེད་
པ།
༣༽ནགས་ཚལ་གཅོད་བྲེག་གི་ལས་གཞི་འགོག་ཐབས་བྱེད་པ།
༤༽ཤིང་ནགས་མེར་སྲེག་གི་རྒྱུ་རྐྱེན་རིགས་འགོག་ཐབས་བྱེད་པ།
༥༽ཚོད་འཛིན་མེད་པའི་གཏེར་ཁ་སྔོག་འདོན་འགོག་ཐབས་བྱེད་
༦༽ སྲོག་ཆགས་གཞན་གྱི་རང་བྱུང་གི་གནས་སྐྱོབ་ཐབས་བྱེད་པ།
༧ ༽ གཙང་ཆུ་ཁག་གློག་འདོན་དང་ཉ་ཞིང་སོགས་ཀྱི་ཆེད་སྒེར་
སྤྱོད་བྱེད་པ་འགོག་པ།

༨༽ ཆུ་མགོའི་གངས་རི་རྣམས་བག་མེད་རྩེད་འཇོའི་ཁྲོམ་རར་
བསྒྱུར་རྒྱུ་འགོག་པ། །
༩༽ བོད་ཀྱི་འབྱུང་ཁམས་ཁོར་ཡུག་རྣམས་རྒྱ་མིའི་གང་འདོད་ལྟར་
བྱེད་པ་འགོག་པ།
༡་༽ བཟོ་གྲྭ་ཁག་གིས་བར་སྣང་དུ་དུ་རླངས་ཚོད་མེད་གཏོང་བ་
འགོག་ཐབས་བྱེད་པ།
༡༡༽ གྲང་གློག་གི་འཕྲུལ་ཆས་རིགས་བེད་སྤྱོད་གང་ཞུང་དགོས་
པའི་ལས་འགུལ་སྤེལ་བ།
༡༢༽ ཁོར་ཡུག་ལ་མི་གནོད་པའི་གྲང་གློག་བཟོ་འདོན་གྱི་འཕྲུལ་
རིག་གསར་པ་བཙལ་ཐབས་བྱེད་པ། །
༡༣༽ སྣུམ་འཁོར་སོགས་བཟོ་གྲྭ་ཁག་གི་ཐོན་རྫས་ལ་ཚོད་འཛིན་
དགོས་པའི་ལས་འགུལ་སྤེལ་བ།
༡༤) ཁོར་ཡུག་ལ་གནོད་པའི་ཐོན་རྫས་རིགས་སྤོང་བའི་ལས་
འགུལ་ཤུགས་ཆེ་སྤེལ་རྒྱུ།

༡༥༽ རྡོ་སྣུམ་དང་རྡོ་སོལ་གློག་བཅས་ཀྱི་ནུས་པར་བརྟེན་པའི་
འཕྲུལ་ཆས་རྣམས་ཟད་དུ་མེད་པའི་ནུས་པའི་གཏེར་ཆེན་ཉི་འོད་དང་
རླུང་གི་ནུས་ཤུགས་ཐོག་སྤོ་སྒྱུར་བྱེད་པའི་ལས་འགུལ་ཤུགས་ཆེ་སྤེལ་
༡༦༽ བག་མེད་ལོངས་སྤྱོད་ཀྱི་ལྟ་ངན་གདོང་ལེན་བྱེད་པའི་ལས་
འགུལ་ཤུགས་ཆེ་སྤེལ་རྒྱུ།
༡༧ ༽ གོ་ལའི་ཁོར་ཡུག་དང་། འཛམ་གླིང་གི་ཞི་བདེ། མིའི་ཀུན་
སྤྱོད། སེམས་ཀྱི་བདེ་སྐྱིད། ལུས་ཀྱི་འཕྲོད་བསྟེན་བཅས་ཐམས་ཅད་
ཉམས་དམས་སུ་གཏོང་མཁན་གྱི་བྱེད་གཏེ་ཕུང་ནག་དངོས་ནི། མིའི་
འདོད་རྔམ་བདུད་ཀྱི་ལས་གཟུགས་སུ་ཤར་བ། མ་རྩའི་རིང་ལུགས་སུ་
གྲགས་པའི་དཔལ་འབྱོར་དང་འཚོ་བའི་ལྟ་བའམ་ལམ་ལུགས་དེ་ཉིད་
ཡིན་པར་ར་འཕྲོད་གསལ་པོ་འབྱུང་བཞིན་ཡོད་ན། གླིང་འདིའི་སྣོད་
བཅུད་གཉིས་བསྐྱབ་པར་འདོད་པའི་སྐྱེས་བུའམ་སྐྱེས་བུའི་སྡེ་ཞིག་ཡོད་
ཚེ། གོང་དུ་སྨྲས་མ་ཐག་པའི་འཚོ་བའི་ལམ་ལུགས་དེ་དོ་ཟླར་བཟུང་སྟེ་
དེ་ལས་རྣམ་པར་རྒྱལ་བ་ཞིག་བྱེད་དགོས་པས། དེ་ལྟར་བྱེད་རྒྱུའི་
སེམས་བསྐྱེད་དང་དམ་བཅའ་བརྟན་པོ་འཇོག་རྒྱུ།

ཆུའི་བེད་སྤྱོད་ཚུལ་མཐུན་བྱེད་པ།
༡༽ འཚོ་བ་དང་འཕྲོད་བསྟེན་གྱི་དགོས་མཁོ་ལས་ལྷག་པར་མི་
སྤྱོད་པ།
༢༽ སོ་ལ་སོ་འཁྲུད་བརྡར་བཞིན་པ་ལྟ་བུའི་དུས་སུ་ཆུ་གློད་དེ་མི་
འཇོག་པ།
༣༽ སྣོད་དང་གྱོན་ཆས་ལ་འདག་རྫས་བརྡར་བཞིན་པའི་དུས་སུ་ཆུ་
གློད་དེ་མི་འཇོག་པ། །
༤༽ ཆུ་ཐིགས་འཛག་པའི་ཆུ་ཀ་ལ་དང་ཆུ་མཛོད་སོགས་འཕྲལ་དུ་
བཟོ་བཅོས་བྱེད་པ།
༥༽ སྤྱི་སྤྱོད་ཁྲུས་ཁང་སོགས་སུ་ཆུ་འཛག་པ་མཐོང་ཚེ་དོ་དམ་པར་
བརྡ་ལན་བྱེད་པ།
༦༽ ཀ་ལ་ནས་ཆུ་བཏུང་ཟིན་རྗེས་ཆུ་སྒོ་ལེགས་པོ་བྱས་ཏེ་འགོག་
དགོས་པ།

༧༽ཆུ་འཛག་པའི་ཀ་ལ་གང་དུ་མཐོང་ཡང་རང་གིས་འགོག་དགོས་
༨༽སྤྱི་པའི་ཆུ་མཛོད་འཕྲུལ་ཆས་ལ་རྒྱུན་དུ་ལྟ་སྲུང་ལེགས་པོ་བྱེད་
༩༽ སྤྱི་ཆུ་བག་མེད་ལོངས་སྤྱོད་བྱེད་མཁན་རྣམས་ལ་སློབ་སྟོན་
དང་ཉེས་ཆད་འགེལ་བ།
༡་༽ ཚལ་ཞིང་དང་ལྡུམ་ར་སོགས་ལ་འཐུང་ཆུ་བེད་སྤྱོད་མི་
དགོས་པ་གཙོ་འདོན་བྱེད་པ།
༡༡༽ ཆར་ཆུ་གསོག་འཇོག་དང་མཁོ་སྤྱོད་བྱེད་པའི་ལས་གཞི་ལག་
བསྟར་བྱེད་པ།
གློག་གི་བེད་སྤྱོད་ཚུལ་མཐུན་བྱེད་པ།
༡༽ ཉི་མའི་གུང་ལ་གློག་བེད་སྤྱོད་མི་དགོས་པ་གཙོ་འདོན་བྱེད་པ།

༢༽ བཟའ་བཏུང་གཡོ་བྱེད་དུ་གློག་བེད་སྤྱོད་མི་དགོས་པ་གཙོ་
འདོན་བྱེད་པ།
༣༽ ནང་དང་ལས་ཁུངས་གང་སར་གློག་འགྲོ་ཆུང་བའི་ཤེལ་ཏོག་
རིགས་བེད་སྤྱོད་བྱེད་པ། །
༤༽ དགུན་དུས་ཚ་དྲོད་ཆེ་ལ་གློག་འགྲོ་ཆུང་བའི་གློག་ཐབ་ཐོན་
གསར་རིགས་ཉོ་སྒྲུབ་བྱེད་པ།
༥༽ ནང་དང་ལས་ཁུངས་ནས་ཐོན་སྐབས་གློག་ཚང་མ་གསོད་རྒྱུའི་
གོམས་གཤིས་བཟོ་བ།
༦༽ ཕྱོགས་འགྲོའི་སྐབས་ནང་གི་གློག་ཚང་མ་གསོད་རྒྱུ་མ་ལུས་པ་
ངེས་པར་བྱེད་པ།
༧༽ གློག་གྲོན་དང་མེ་ཟོན་གཉིས་ཀའི་ཆེད་ལོ་དུས་རྒྱས་བཅད་
ཀྱིས་གློག་སྐུད་དང་གློག་སྒམ་བརྗེ་སྒྱུར་བྱེད་པ།
༨༽ གློག་གྲོན་ཆེ་བའི་གློག་ཆས་དང་འཕྲུལ་ཆས་རྙིང་གོག་རིགས་
གཙང་སེལ་བྱེད་པ། །

༩༽ གློག་འགྲོ་ཆེ་ལ་མིག་ལ་གནོད་པའི་འོད་ཤུགས་ཆེ་བའི་ཤེལ་
ཏོག་སོགས་བེད་སྤྱོད་མི་བྱེད་པ།
༡་༽ བརྙན་འཕྲིན་དང་ཀམ་པཱའུ་ཊར་བེད་སྤྱོད་མི་བྱེད་པའི་དུས་
སུའང་དེ་དག་སྤར་ཏེ་མི་འཇོག་པ།
དངོས་རྫས་གཞན་བེད་སྤྱོད་ཚུལ་མཐུན་བྱེད་པ།
༡༽ ཚོགས་འདུ་དང་སྤྲོ་སྐྱིད་འདུ་འཛོམས་སོགས་སུ་ལན་གཅིག་
བེད་སྤྱོད་ཅན་གྱི་འགྱིག་རྫས་ཀྱི་སྡེར་མ་དང་པོར་པ་སོགས་ཉོ་སྤྱོད་མི་
བྱེད་པ༌།
༢༽ ཤོག་བུ་བེད་སྤྱོད་ཉུང་དུ་གཏོང་རྒྱུའི་ཐབས་ལམ་ཇི་ཡོད་ལག་
བསྟར་བྱེད་པ།
༣༽ ཟིན་བྲིས་དང་འདྲ་བཤུས་རིགས་ཤོག་བུ་གསར་པའི་སྟེང་མི་
བཟོ་བ།
༤༽ ཡིག་ཆ་ཁག་འཕྲུལ་དཔར་བྱེད་སྐབས་ཤོག་བུའི་མདུན་རྒྱབ་
གཉིས་ཀ་བེད་སྤྱོད་བྱེད་པ།

༥༽ ནང་ཁུལ་ཡིག་འབྲེལ་བྱ་སྒོ་ཚང་མ་ལ་ཡིག་སྐོགས་གསར་པ་
བེད་སྤྱོད་མི་བྱེད་པ།
༦༽ ཤོག་བུ་མི་དགོས་པའི་གནས་འབྲེལ་བྱ་ཐབས་ཁག་གི་ལག་
ལེན་དར་སྤེལ་གཏོང་བ།
༧༽ ཚོགས་འདུ་ཁག་ཏུ་དོན་མེད་ཡིག་ཆས་མང་པོ་འགྲེམས་སྤེལ་
མི་བྱེད་པ། །
༨༽ ཡུལ་ཁྲིམས་ལྟར་འགྱིག་ཤོག་གི་ཐུམ་ཁུག་རིགས་ལེན་སྤྲོད་
སྤྱོད་གསུམ་མི་བྱེད་པ།
འཕྲིན་ཕྲན་འདིའི་ནང་དོན་དག་ཉིད་ཀྱིས་གཟིགས་རྗེས་གཞན་ལ་བརྒྱུད་
སྐུར་གནང་རྒྱུའི་རེ་བ་ཡོད། དེ་སྔོན་གྱི་ནང་དོན་དག་གཟིགས་འདོད་ཚེ་
ཨ་རབ་ཀྱི་ཨང་ཀི་སམ་ཡང་ན་བོད་ཀྱི་ཨང་ཀི་གཅིག་ནས་རིམ་པ་
བཞིན་འགྲིམས་སྤེལ་དང་བརྒྱུད་སྐུར་གནང་བར་བཀའ་དྲིན་ཆེ།།
དུས་རབས་ཉེར་གཅིག་པའི་ཀུན་སྤྱོད་ལག་དེབ། ལས་བདམས།

༈འཕྲོད་བསྟེན་རྒྱུན་ཤེས་སྐོར།
ཨེ་ཛིའི་ནད་ཡམས་ལ་སྔོན་འགོག་ནན་མོ་བྱ་དགོས།
དང་པོ་ཨེ་ཛིའི་ནད་ཡམས་ཀྱི་ལོ་རྒྱུས་ནི།
ཨེ་ཛིའི་ནད་ཡམས་ཞེས་པའི་ལོ་རྒྱུས་ནི་ཆེས་ཤིན་ཏུ་འཇིགས་སུ་རུང་
བའི་འགོ་ནད་ཚབས་ཆེན་ཞིག་ཏེ། ཐོག་མར་ཨ་ཧྥེ་རི་ཀ་ནས་བྱུང་ཞིང་ད་
ལྟའང་འཛམ་གླིང་གི་ཡུལ་གྲུ་ཐམས་ཅད་ལ་ཁྱབ་ཡོད། སྤྱི་ལོ་༡༩༨༡
ལོར་མི་རྣམས་ཀྱིས་ནད་འདི་གསར་དུ་ངོ་ཤེས་པར་འགྱུར། དེ་ནས་
བཟུང་ད་ལྟ་བར་ལོ་༣༠ ཙམ་གྱི་རིང་ལ་འཛམ་གླིང་གི་མི་བྱེ་བ་དྲུག་ལ་
ནད་འདི་འགོས། དེ་ལས་མི་བྱེ་བ་གསུམ་ལ་ཉེ་བ་ཙམ་གྱི་སྲོག་ཤོར།
འོན་ཀྱང་ད་དུང་བཅོས་ཐབས་རྩ་བ་ནས་རྙེད་མེད། དེས་ན་འདི་སྔོན་
འགོག་བྱ་བ་ནི་མི་རིགས་སམ་མི་སྒེར་སུ་ཡིན་རུང་ཆེས་ཤིན་ཏུ་གལ་ཆེ་
བའི་བྱ་བ་ཞིག་ཡིན་པས་བོད་གངས་ཅན་གྱི་སྐྱེ་བོ་ཡོངས་ཀྱིས་འབད་
བརྩོན་བྱ་དགོས་སོ།

གཉིས་པ་ནད་འགོ་ཚུལ་ཤེས་པར་བྱ་བ་ནི།
ཐོག་མར་ནད་འདི་ཇི་ལྟར་འགོ་བའི་ཚུལ་ཤེས་དགོས་ཏེ། དེ་ཤེས་ན་
སྔོན་འགོག་བྱ་བ་བསྒྲུབ་སླ་བའི་ཕྱིར་རོ། དེས་ན་ད་ལྟ་ཡོངས་སུ་ཤེས་པ་
ལྟར་ན། ནད་འདི་འགོ་བའི་རྒྱུད་ལམ་ཆེན་པོ་གསུམ་ཡོད་དེ། དང་
པོ། ཕོ་མོ་ལུས་འབྲེལ་བྱེད་པ་ལ་བརྟེན་ནས་འགོ་བ་དང་། གཉིས་པ།
ཁྲག་ལ་བརྟེན་ནས་འགོ་བ་དང་། གསུམ་པ། མའི་མངལ་ལམ་དང་ནུ་འོ་
ལ་བརྟེན་ནས་འགོ་བའོ། ། །
དང་པོ་ལུས་འབྲེལ་ལ་བརྟེན་ནས་འགོ་བ་ནི།
ལུས་འབྲེལ་བྱེད་པའི་ཚེ་ཕོ་མོ་གང་རུང་ཞིག་ཨེ་ཛིའི་ནད་དུག་ཅན་ཡིན་
ན། དེས་གཅིག་ཤོས་ལ་བགོ་ནས་ནད་དུག་ཅན་དུ་འགྱུར་ཞིང་། དེས་
ཀྱང་གཞན་ལ་བགོས་ནས་མཐར་མི་རབས་མང་པོ་ལ་ཆེད་པར་འགྱུར་ཏེ།
ཨེ་ཛིའི་ནད་དུག་རྒྱ་ཆ་༨༠ ཙམ་ཞིག་ཚུལ་འདིའི་སྒོ་ནས་འགོས་པ་ཡིན་
པས་ཉེན་ཁ་ཤིན་ཏུ་ཆེའོ། །
གཉིས་པ་ཁྲག་ལས་འགོ་བ་ལ་བཞི་ཏེ།

དང་པོ། ནད་པའི་ལུས་ལ་ཁྲག་ཁབ་རྒྱག་པའམ་མཁལ་མ་སོགས་དོན་
སྣོད་བརྗེ་བ་དང་། གཉིས་པ། དུད་ནག་འཐེན་མཁན་རྣམས་ཀྱིས་ཁབ་
ཆས་གཅིག་གི་མི་མང་པོའི་ཁྲག་རྩའི་ནང་དུ་དུག་ཁབ་རྒྱག་པ་དང་། །
གསུམ་པ། སྨན་དཔྱད་ཀྱི་ཡོ་བྱད་དག་ལ་དུག་སེལ་མཐར་ཕྱིན་པ་མ་
བྱས་པ་སྟེ། དེ་ཡང་སྨན་ཁབ་རྒྱག་པ་དང་གཤག་བཅོས་དང་། ཁ་ནད་
དང་མོ་ནད་དང་། བཞིན་བཅོས་སོགས་བྱེད་པའི་ཡོ་བྱད་རྣམས་ཀྱི་ཐོག་
ལ་ནད་དུག་ཡོད་པ་དེ་སྨན་ཁང་ཚད་དང་མི་ལྡན་པ་དག་གིས་དུག་སེལ་
ལེགས་པོ་མ་བྱས་པས་གཞན་ལ་ནད་དུག་འགོ་བ་དང་། བཞི་པ། འཚོ་
བའི་ཡོ་བྱད་རྣམས་ལས་སྨར་བཞར་དང་སོ་ཕྱིས་དང་སོ་ཐུར་དང་སེན་
གྲི་སོགས་ཁྲག་འགོ་རུང་བའི་ཡོ་བྱད་རྣམས་ནད་དུག་ཅན་གྱི་མིས་སྤྱད་
པའི་དབང་གིས་དེའི་ཐོག་ལ་ནད་དུག་ཡོད་པ་རྣམས་བཀོལ་བ་ལས་འགོ་
གསུམ་པ་ཨེ་ཛིའི་ནད་སྔོན་འགོག་བྱ་བ་ནི།
བརྒྱུད་ལམ་གསུམ་གྱི་དང་པོ་སྔོན་འགོག་བྱེད་པ་ལ། ཕོ་མོ་ལུས་འབྲེལ་
གྱི་བྱ་བ་གཏན་ནས་མ་བྱས་ན་དེ་ལས་བྱུང་བའི་ནད་ཀྱང་འགོ་དོན་མེད་
མོད། འོན་ཀྱང་དེ་མི་ཕལ་མོ་ཆེས་བསྒྲུབ་དཀའ། དེ་ལྟར་མ་ནུས་ན་ནད་

དུག་མེད་ངེས་ཀྱི་མི་གཅིག་མ་གཏོགས་བཞན་མང་པོ་ལ་ལུས་འབྲེལ་མི་
བྱེད་ཅིང་། ཁྱད་པར་དུ་སྨད་འཚོང་མ་ལ་ལུས་འབྲེལ་གཏན་ནས་མི་བྱེད་
པ་དང་། སྤྱིར་ལུས་འབྲེལ་བྱེད་པའི་སྐབས་སུ་ཀུན་ཏུ་བདེ་འཇག་སྲུང་
སྐྱོབ་ལ་ནན་གཏན་བྱེད་དགོས་ལ། དེ་ཇི་ལྟར་བྱ་བའི་ཚུལ་རྣམས་ཞིབ་
པར་ཤེས་བར་བྱའོ། །
བརྒྱུད་ལམ་གཉིས་པ་སྔོན་འགོག་བྱེད་པ་ལ་ལྔ་སྟེ། དང་པོ་ཅི་ནུས་ཀྱིས་
ལུས་ལ་ཁྲག་ཁབ་མི་རྒྱག་པ་དང་། ཅིས་ཀྱང་རྒྱག་དགོས་ན་ཨེ་ཛིའི་ནད་
དུག་མེད་པར་གཏན་ཁེལ་བྱས་པའི་རྟགས་མ་ཅན་གྱི་ཁྲག་རྒྱག་པ་དང་། །
གཉིས་པ་སྨན་བཏུང་བ་ལས་ཅི་ནུས་ཀྱིས་ཁབ་མི་རྒྱག་པ་དང་། ཅིས་
ཀྱང་རྒྱག་དགོས་ན་སྨན་ཁབ་ཐེངས་གཅིག་པ་ལས་མི་མང་པོ་ལ་བཀོལ་
བའི་ཁབ་ཆས་མི་སྤྱད་པ་དང་། ཁབ་མགོ་དང་རྨ་རས་སོགས་ལ་མི་རེག་
པ་དང་། སོ་ནད་དམ་དེ་ལས་གཞན་པའི་ཁ་ནད་སྨན་བཅོས་བྱེད་པ་
སོགས་ཀྱི་སྐབས་སུ་ཡོ་བྱད་ལ་དུག་སེལ་ལེགས་པོ་བྱས་ཡོད་མེད་
བརྟགས་པར་བྱ་བ་དང་། ཁྱད་པར་དུ་སྨན་ཁང་ཚད་དང་མི་ལྡན་པ་རྣམས་
ཀྱི་ནང་ནས་ཁབ་རྒྱག་པ་སོགས་མི་བྱ་བ་དང་། གསུམ་པ་ཚད་དང་མི་
ལྡན་པའམ་དུག་སེལ་ལེགས་པོ་མི་བྱེད་པའི་སྐྲ་བཞར་ཁང་དང་བཞིན་

ལས་ཁང་སོགས་ནས་སྐྲ་བཞར་བ་སོགས་མི་བྱེད་པ་དང་། བཞི་པ་རང་
ཉིད་ཀྱི་སྨྲ་བཞར་དང་སོ་ཕྱིས་སོགས་ལས་གཞན་གྱི་དེ་དག་མི་བཀོལ་བ་
དང༌། ལྔ་པ་ཁྲག་ཐོན་པའི་རྨས་མ་སྐྱོབ་པའི་ཚེ་ན་དེའི་ཁྲག་རང་ལུས་ཀྱི་
པགས་པའམ་ཁྱད་པར་དུ་རྨ་ཁ་ཡོད་ན་དེ་ལ་མ་རེག་པར་བྱེད་དགོས་ཏེ།
དེ་རྣམས་ཀྱིས་རིགས་འགྲེས་ནས་བྱ་བ་གཞན་ཀུན་ལ་ཤེས་པར་བྱའོ། །
བརྒྱུད་ལམ་གསུམ་པ་སྔོན་འགོག་བྱེད་པ་ལ་གཉིས་ཏེ། དང་པོ་ཕྲུ་གུ་སྐྱེ་
གསོའི་ན་ཚོད་དང་ལྡན་པའི་བུད་མེད་རྣམས་ཀྱིས་ལྷག་པར་དུ་ཨེ་ཛིའི་
ནད་དུག་གིས་བརྒྱུད་ལམ་ལ་དོགས་ཟོན་བྱས་ནས་དེ་མི་འགོ་བར་བྱ་བ་
དང༌། གཉིས་པ་མངལ་ཆགས་པའི་སྔ་རོལ་དུ་ནད་དུག་ཡོད་པར་ཤེས་ན་
མངལ་ཆགས་དུ་མི་འཇུག་པ་སོགས་ཀྱི་ཐབས་ཤེས་བསྟེན་པ་དང་། འོ་
དང་མའི་ཁ་ནང་ནས་བུ་ལ་ཟས་མི་སྦྱིན་པ་སོགས་དགོས་སོ། །
བཞི་པ་ཨེ་ཛིའི་ནད་པ་ལ་བྱམས་སྐྱོང་བྱ་བ་ནི།
ནད་དུག་ཅན་མི་རྣམས་ལ་སྤྱི་ཚོགས་ཡོངས་ཀྱིས་བརྩེ་གཟིགས་བྱམས་
སྐྱོང་བྱེད་པ་ལས་དེ་དག་ལ་མཐོང་ཆུང་དང་བརྙས་བཅོས་མི་བྱ་ཞིང་། ཨེ་

ཛིའི་ནད་དུག་ཅན་ལ་ལག་འཇུ་བྱས་པ་དང་། མཉམ་དུ་ཟས་ཟོས་པ་དང་།
ཆུ་རྐྱལ་བྱས་པ་དང་། ཆབ་ཁང་སོགས་གནས་དང་ཡོ་བྱད་གཅིག་ལ་
མཉམ་དུ་ལོངས་སྤྱད་པ་དང༌།
ཁ་རླངས་ཕོག་པ་ཙམ་གྱིས་ནད་འགོ་བར་མི་འགྱུར་བས་ཧ་ཀྱང་ཁུ་
འཕྲིག་ནས་མིའི་ཁྱུ་ནས་ཕྱིར་འབུད་བྱས་ན་མི་འཐད་ཅིང་མི་དགོས་པས་
དེ་ལྟར་མི་བྱེད་པར་གལ་ཆེའོ། །
ལྔ་པ་ཨེ་ཛིའི་ནད་པ་རང་གིས་ཇི་ལྟར་བྱ་བ་ནི།
ནད་དུག་ཅན་གྱི་མི་རྣམས་ཀྱིས་རང་གི་ནད་རྩ་བ་ནས་བཅོས་ཐབས་མ་
རྙེད་ཀྱང་རེ་ཞིག་ཕན་པའི་སྨན་བསྟེན་པ་དང་། ཁྱད་པར་དུ་གཞན་ལ་མི་
འགོ་བའི་ཐབས་ལ་བརྩོན་པ་ནན་གཏན་བྱ་བ་དང་། བདེ་སྡུག་གཏོང་ལེན་
དང་ལས་འབྲས་ལ་ཡིད་ཆེས་སོགས་དམ་པའི་ཆོས་ཀྱི་སྒོ་ནས་ནད་འདི་
ལ་བརྟེན་ཏེ་རང་གི་སྡིག་སྒྲིབ་འཛད་པ་དང་ཚོགས་གསོག་པའི་ཐབས་ལ་
འབད་པར་བྱ་དགོས་སོ། འདི་དག་མདོར་བསྡུས་པ་ཙམ་ཡིན་པས་རྒྱས་
པར་གཞན་དག་ལས་ཤེས་པར་བྱས་ནས་སྔོན་འགོག་ལ་ནན་ཏན་མཛད་

པར་ཞུ་ཞུ། ། ཞེས་པ་འདི་བོད་རབ་གནས་ཆུ་འབྲུག་ལོའི་སྟོན་ཟླ་ཐ་ཆུང་
གི་ཚེས་༦ ཉིན་ཚུལ་ཁྲིམས་བློ་གྲོས་ཀྱིས་བྲིས་པའོ། །
༈ ལོ་རྒྱུས་སྐོར་གྱི་དྲི་བ་དྲིས་ལན་བློ་གསལ་མགུལ་རྒྱན།
ལོ་རྒྱུས་ཞེས་པ་ཇི་ལྟར་འགྲེལ།ལན། ་ལོ་ཟླ་ཡི་ནང་གི་བྱུང་བ་རྣམས་
མུ་ཏིག་བསྟར་ལ་བརྒྱུས་པ་ལྟར་བཀོད་པས་ན་ལོ་རྒྱུས་ཟེར།བོད་ཀྱི་ལོ་
རྒྱུས་ཀྱི་དུས་རབས་ལ་དབྱེ་ན་ཧ་ལམ་གང་འདྲ་ཡིན།ལན། དེ་ཡང་དུས་
རིམ་བརྒྱད་ལ་དབྱེ་ཆོག་སྟེ། ༡ ཡ་ཐོག་སྐབས་ཀྱི་ལོ་རྒྱུས། ༢ སྤུར་རྒྱལ་
གདུང་རབས་ཀྱི་སྐབས། ༣ བོད་བཙན་པོའི་སྐབས། ༤ བོད་སིལ་བུའི་
དུས་སྐབས། ༥ ས་སྐྱ་བའི་དུས་སྐབས། ༦ ཕག་མོ་གྲུ་པ་དང་རིན་
སྤུངས་པའི་དུས་སྐབས། ༧ དགའ་ལྡན་ཕོ་བྲང་གི་དུས་སྐབས། ༨ དེང༌
རབས་ཀྱི་དུས་སྐབས།བོད་མིའི་འགྲོ་བ་བྱུང་ཚུལ་ཅི་འདྲ་ཡིན།ལན། རང་
ཅག་རྣམས་ཀྱི་བཤད་རྒྱུན་ལ་ཕ་སྤྲེའུ་བྱང་ཆུབ་སེམས་དཔའ་དང་མ་
བྲག་སྲིན་མོ་གཉིས་འདུས་པ་ལས་སྤྲེལ་ཕྲུག་མང་དུ་འཕེལ་ཏེ་དེ་དག་གི་

རྒྱུད་པ་ལས་བོད་མི་རྣམས་བྱུང་བར་གྲགས། བོད་ཅེས་པའི་མིང་བྱུང་
ཚུལ་ཅི་འདྲ་ཡིན།ལན། ༡ འདོད་རྒྱལ་གྱི་མིང་ཡིན་ཟེར་མཁན་ཡོད། ༢
བོན་ཞེས་པ་ལས་ཟུར་ཆགས་པ་བཞེད་མཁན་ཡོད། ༣ འབོད་པ་ཞེས་
པའི་ཐ་སྙད་ལས་བྱུང་ཟེར། ༤ འོད་གསལ་ལྷ་ལས་ཆད་པའི་འོད་དེ་བོད་
ལ་གྱུར་པ་རེད་ཅེས་གསུང་ཚུལ་མི་འདྲ་བ་མང་།གནམ་གྱི་ཁྲི་བདུན་དེ་
གང་དག་རེད།ལན། གཉའ་ཁྲི་བཙན་པོ། མུ་ཁྲི་བཙན་པོ། དིང་ཁྲི་བཙན་
པོ། སོ་ཁྲི་བཙན་པོ། མེར་ཁྲི་བཙན་པོ། གདགས་ཁྲི་བཙན་པོ། སྲིབ་ཁྲི་
བཙན་པོ་བཅས་སོ།། བོད་རྒྱལ་ཐོག་མའི་མིང་ལ་ཅི་ཟེར།ལན། གཉའ་ཁྲི་
བཙན་པོ་ཟེར། རྗེ་གཉའ་ཁྲི་བཙན་པོའི་སྐབས་སུ་བོད་ལ་ཆོས་ཨེ་ཡོད། །
ལན། བོན་ཆོས་ཡོད་ཟེར། བོད་ཀྱི་མཁར་སྔ་བ་དེ་གང་ཡིན།ལན། ཡུམ་
བུ་བླ་མཁར་ཡིན། ཡུམ་བུ་བླ་མཁར་ཡུལ་གང་དུ་བཞེངས། ལན། ཡུལ་
ཡར་ལུང་དུ་བཞེངས། གནམ་གྱི་ཁྲི་བདུན་གྱི་བང་སོ་གང་དུ་བཏབ།ལན།
རྒྱལ་པོ་དེ་རྣམས་ནམ་མཁར་ཡལ་ནས་བང་སོ་མེད་པར་གྲགས། ཡུལ་
ལ་སྔ་བ་གང་ཡིན།ལན། ཡུལ་ལ་སྔ་བ་ཡར་ལུང་སོག་ཀ་ཡིན། གྲོང་ལ་
སྔ་བ་གང་ཡིན།ལན། གྲོང་ལ་སྔ་བ་ཕྱིང་བ་སྟག་རྩེ་ཡིན།བོད་དུ་ཞིང་ལ་སྔ་
བ་གང་ཡིན།ལན། ཟོ་དང་ཞིང་ཡིན།སྟོད་ཀྱི་སྟེང་གཉིས་དེ་གང་ཡིན།ལན།
གྲི་གུམ་བཙན་པོ་དང་། པུ་དེ་གུང་རྒྱལ་གཉིས་རེད། བོད་ཀྱི་རྒྱལ་པོ་

རྣམས་ཀྱི་བང་སོ་ཐོག་མ་དང་། ཁྲབ་ཀྱི་ཐོག་མ་དེ་རྒྱལ་པོ་སུ་ཡི་དུས་སུ་
བྱུང་།ལན། རྒྱལ་པོ་བརྒྱད་པ་གྲི་གུམ་བཙན་པོའི་དུས་སུ་བྱུང་།ཅིའི་ཕྱིར་
པུ་དེ་གུང་རྒྱལ་ཟེར།ལན། ཡུམ་གྱིས་ལྷ་ལ་དམོད་བོར་བས་ནམ་མཁའ་
ནས་ཁྱེད་ཀྱི་བུ་དེ་ཀུན་ལས་རྒྱལ་བར་འགྱུར་རོ་ཞེས་པའི་སྒྲ་བྱུང་བས་བྱ་
ཁྲིའི་མཚན་ལ་པུ་དེ་གུང་རྒྱལ་ཟེར། ཕྱིང་བ་སྟག་རྩེ་དེ་རྒྱལ་པོ་སུ་ཡི་
དུས་སུ་བརྩིགས།ལན། པུ་དེ་གུང་རྒྱལ་གྱི་དུས་སུ་བརྩིགས། བོད་ཀྱི་
མཛངས་མི་བདུན་ལས་དང་པོའི་མིང་ལ་ཅི་ཟེར།ལན། རུ་ལས་སྐྱེས་ཟེར།
རུ་ལས་སྐྱེས་ཀྱིས་མཛངས་པའི་ལས་སུ་ཅི་བྱས།ལན། མཛངས་པའི་
ལས་སུ་ཤིང་སྲེག་སོལ་བ་བྱུང་། དེ་ཡིས་རྡོ་བཞུས་གསེར་དངུལ་ཟངས་
ལྕགས་བྱུང་། ཤིང་ལ་མིག་ཕུག་གཤོལ་དང་གཉའ་ཤིང་བྱས། ས་ཞིང་
བརྐོས་ནས་ཕུ་ཆུ་ཡུར་དུ་དྲངས། རྨོན་པ་དོར་བསྡེབས་སྤང་ཐང་ཞིང་དུ་
རྨོས། བརྒལ་བས་མི་ཐར་ཆུ་ལ་ཟམ་པ་བཙུགས། རུ་ལས་སྐྱེས་དེ་རྒྱལ་
པོ་སུ་ཡི་བློན་པོ་ཡིན། ལན། གྲི་གུམ་བཙན་པོ་དང་པུ་དེ་གུང་རྒྱལ་
གཉིས་ཀྱི་བློན་པོ་ཡིན། སྟོད་ཀྱི་སྟེང་གཉིས་ཀྱི་བང་སོ་གང་དུ་བཏབ།
ལན། གཡའ་དང་རྫ་ལ་བཏབ། བར་གྱི་ལེགས་དྲུག་དེ་གང་དག་ཡིན།
ལན། ཨེ་ཤོ་ལེགས། དེ་ཤོ་ལེགས། ཐི་ཤོ་ལེགས། གུ་རུ་ལེགས། འབྲོང་
ཞི་ལེགས། ཨི་ཤོ་ལེགས་དྲུག་ཡིན། མཛངས་མི་གཉིས་པའི་མིང་ལ་གང་

ཟེར།ལན། དེ་རུ་ལས་སྐྱེས་ཀྱི་བུ་ལྷ་བུ་མགོ་དཀར་ཡིན། མཛངས་མི་
གཉིས་པ་དེ་རྒྱལ་པོ་སུ་ཡི་སྐབས་སུ་བྱུང་།ལན། ཨེ་ཤོ་ལེགས་ཀྱི་སྐབས་
སུ་བྱུང་།མཛངས་མི་གཉིས་པའི་སྐབས་སུ་མཛངས་པའི་ལས་སུ་ཅི་བྱས།
ལན། མཛངས་པའི་ལས་སུ་ཞིང་ལ་དོར་ཁ་བརྩིས། འབྲོག་ལ་ཐུལ་རྩིས་
ཕུ་ཆུ་ཡུར་དུ་དྲངས། མདའ་ལ་ཆུ་མ་རྨོ་བ་འདི་ནས་བྱུང་། ས་ཡི་ལྡེ་
བརྒྱད་དེ་གང་དག་ཡིན།ལན། ཟ་ནམ་ཟིན་ལྡེ། ལྡེ་འཕྲུལ་ནམ་གཞུང་
བཙན། སེ་སྣོལ་ནམ་ལྡེ། སེ་སྣོལ་བོ་ལྡེ། ལྡེ་སྣོལ་ནམ། ལྡེ་ནམ་པོ། ལྡེ་
རྒྱལ་པོ། ལྡེ་སྤྲིན་བཙན་བཅས་སོ། ལྡེ་བརྒྱད་ཀྱི་བང་སོ་གང་དུ་བཏབ།
ལན། ཆུ་བོའི་གཞུང་ལ་བཏབ། ལོ་རྒྱུས་ཐོག་བཙན་ལྔ་ལ་གྲགས་པ་དེ་
གང་གང་ཡིན།ལན། རྒྱལ་པོ་ཏོ་རེ་ལོང་བཙན། ཁྲི་བཙན་ནམ། ཁྲི་སྒྲ་
དཔུང་བཙན། ཁྲི་ཐོག་རྗེ་བཙན། ལྷ་ཐོ་ཐོ་རི་གཉན་བཙན་བཅས་སོ།།
རྒྱལ་པོ་གང་གི་རིང་ལ་དམ་པའི་ཆོས་ཀྱི་དབུ་བརྙེས་པའོ།།ལན། ལྷ་ཐོ་ཐོ་
རི་གཉན་བཙན་གྱི་དུས་སུ་དབུ་བརྙེས་པའོ།། བོད་ཀྱི་བླ་སྨན་ཐོག་མ་
བཙན་པོ་གང་གི་སྐབས་སུ་བྱུང་། མཚན་ལ་ཅི་ཟེར། ལན། ལྷ་ཐོ་ཐོ་རི་
གཉན་བཙན་གྱི་དུས་སུ་བྱུང་། མཚན་ལ་དུང་གི་ཐོར་ཅོག་ཅན་ཟེར།
བཙན་ལྔའི་བང་སོ་གང་དུ་བཏབ།ལན། འཆིང་ཡུལ་དར་ཐང་དུ་བཏབ།
བང་སོའི་དབྱིབས་ནི་ས་ཕུང་སྦྲ་འདྲ་ཡོད་ཟེར། སྤུར་རྒྱལ་བཙན་

པོ༢༩ནས༣༡པའི་མིང་ཕྲིས་ལན། ཁྲི་གཉན་གཟུངས་བཙན་དང་། འབྲོང་
གཉན་ལྡེའུ། སྟག་རི་གཉན་གཟིགས། མཛངས་མི་བདུན་གྱི་གསུམ་པ་
གང་ཡིན།ལན། ཁྲི་དོ་རི་སྣང་ཡིན། མཛངས་མི་བདུན་གྱི་གསུམ་པ་དེ་
རྒྱལ་པོ་གང་གི་དུས་སུ་བྱུང་།ལན། སྟག་རི་གཉན་གཟིགས་ཀྱི་དུས་སུ་
བྱུང་། མཛངས་མི་བདུན་གྱི་གསུམ་པའི་སྐབས་སུ་མཛངས་པའི་ལས་སུ་
ཅི་བྱས།ལན། བྲེ་ཕུལ་སྲང་བཅོས་འབྲུ་མར་ཚད་ཀྱིས་བཅལ། དགའ་
གཉིས་ཚོང་བྱས་མཐུན་གཉིས་ལ་ལུང་བསྡེབ། རྒྱལ་པོ་གང་གི་དུས་
ཚོང་ལས་ཐོག་མ་དར་བ་ཡིན།ལན། སྟག་རི་གཉན་གཟིགས་ཀྱི་དུས་སུ་
ཚོང་ལས་ཐོག་མ་དར།བོད་ཀྱི་རྒྱལ་རབས་སོ་གཉིས་པ་དེ་གང་ཡིན།
ལན། གནམ་རི་སྲོང་བཙན་ཡིན། ཆོས་རྒྱལ་སྲོང་བཙན་སྒམ་པོ་དུས་
ནམ་ལ་ཡུལ་གང་དུ་རྒྱལ་པོ་སུའི་སྲས་སུ་སྐུ་འཁྲུངས།ལན། གནམ་རི་
སྲོང་བཙན་གྱི་སྲས་སུ་ས་མོ་གླང་གི་ལོ་སྟེ་སྤྱི་ལོ༦ ༡༧ལ་ཕོ་བྲང་བྱམས་
པ་མི་འགྱུར་གླིང་དུ་སྐུ་འཁྲུངས། ཆོས་རྒྱལ་སྲོང་བཙན་སྒམ་པོ་དགུང་ལོ་
དུའི་སྟེང་དུ་རྒྱལ་པོའི་ཁྲི་ལ་གསོལ། ལན། དགུང་ལོ་བཅུ་གསུམ་སྟེང་དུ་
རྒྱལ་པོའི་ཁྲི་ལ་བཞུགས། མཛངས་མི་བཞི་པ་སུ་རེད།ལན། ཐོན་མི་
ཡིན། བོད་ཀྱི་ཡིག་གཟུགས་འདི་དཔེ་གང་ལ་བྱས།ལན། ལཉྫ་ལ་དཔེ་
བྱས་ནས་དབུ་ཅན་དང་། ཝརྟུ་ལ་དཔེ་བྱས་ནས་དབུ་མེད་མཛད། ཆོས་

རྒྱལ་སྲོང་བཙན་སྒམ་པོ་དུས་ནམ་ཞིག་ལ་སྐུ་གཤེགས།ལན། ལྕགས་ཕོ་
ཁྱིའི་ལོ་སྟེ་སྤྱི་ལོ ༦༥་ལོ་ལ་སྐུ་གཤེགས། བོད་ཀྱི་རྒྱལ་བོ་ཐོག་མ་ནི་
སུ།ལན། རྗེ་གཉའ་ཁྲི་བཙན་པོ་ཡིན། བོད་ཡིག་ཐོག་མར་གསར་བཟོ་
མཛད་མཁན་སུ་ཡིན་པ་རེད།ལན། བོད་རྒྱལ་སྲོང་བཙན་སྒམ་པོའི་བློན་
པོ་ཐོན་མི་སམ་བྷོ་ཊས་གསར་བཟོ་མཛད་པ་ཡིན། ཕོ་བྲང་ཐོག་མ་ནི་གང་
ཡིན།ལན། ཡུམ་བུ་བླ་མཁར་ཡིན། རྒྱ་ཚ་ན་གནས་རྙིང་གྲགས་ཆེན་གང་
གང་ཡོད།ལན། རི་བོ་ཆོས་སྐུ་ཀུན་ཏུ་བཟང་བོའི་ཕོ་བྲང་དང་། ཨ་ཆེ་རྒྱ་
བཟའ་བང་མཛོད། ལྷ་མོའི་བླ་མཚོ་སོགས་ཡོད་དོ།།ནོར་བུ་གླིང་ཀ་ཞེས་
པ་ས་ཆ་གང་དུ་ཡོད།ལན། དེ་ནི་ལྷ་སའི་གླ་བ་ཚལ་དུ་ཡོད།བོད་ཀྱི་རྒྱལ་
བོ་གྲི་གུམ་བཙན་པོ་བཀྲོངས་པའི་བློན་པོ་སུ་ཡིན་པ་རེད།ལན། བློན་པོ་
ལོ་ངམ་རྟ་རྫི་ཟེར་བ་དེ་རེད།པོ་ཏ་བཟའ་བང་མཛོད། ལྷ་མོའི་བླ་མཚོ་
སོགས་ཡོད་དོ།།ནོར་བུ་གླིང་ཀ་ཞེས་པ་ས་ཆ་གང་དུ་ཡོད།ལན། དེ་ནི་ལྷ་
སའི་གླ་བ་ཚལ་དུ་ཡོད།བོད་ཀྱི་རྒྱལ་བོ་གྲི་གུམ་བཙན་པོ་བཀྲོངས་པའི་
བློན་པོ་སུ་ཡིན་པ་རེད།ལན། བློན་པོ་ལོ་ངམ་རྟ་རྫི་ཟེར་བ་དེ་རེད།པོ་ཏ་ལ་
ཐོག་མར་བཞེངས་པ་བོ་སུ་ཡིན་པ་དང་། དུས་རབས་ནམ་ཞིག་ཡིན།
ལན། སྤྱི་ལོ་དུས་རབས་བདུན་པའི་དུས་འགོར་བོད་རྒྱལ་སྲོང་བཙན་
སྒམ་པོས་བཞེངས་པ་ཡིན།ཕོ་བྲང་དཀར་པོ་རྒྱ་བསྐྱེད་རྒྱས་སྐྲུན་མཛད་

པ་པོ་སུ།ལན། སྤྱི་ལོ༡༦༤༥ལོར་ཏཱ་ལའི་བླ་མ་སྐུ་ཕྲེང་ལྔ་བ་ངག་དབང་
བློ་བཟང་རྒྱ་མཚོས་གསར་བཞེངས་གནང་བ་ཡིན།གསེར་སྡོང་འཛམ་
གླིང་རྒྱན་གཅིག་གསར་བཞེངས་གནང་བ་པོ་དེ་སུ་ཞིག་གི་སྐུ་གདུང་
མཆོད་རྟེན་ཡིན་པ་རེད།ལན། བཞེངས་པ་པོ་ནི་སྡེ་སྲིད་སངས་རྒྱས་རྒྱ་
མཚོ་ཡིན་ཞིང་།དེ་ནི་ཏཱ་ལའི་བླ་མ་སྐུ་ཕྲེང་ལྔ་བའི་སྐུ་སྡོང་མཆོད་རྟེན་ཡིན།
བསམ་ཡས་གཙུག་ལག་ཁང་དེ་དུས་རབས་ནམ་ཞིག་ལ་བཙན་པོ་སུའི་
སྐུ་དུས་སུ་ས་ཆ་གང་དུ་བཞེངས་པ་རེད།ལན། དེ་དུས་རབས་བརྒྱད་པ་
སྟེ། བཙན་པོ་ཁྲི་སྲོང་ལྡེའུ་བཙན་གྱི་སྐུ་དུས་སུ་ལྷོ་ཁ་གྲ་སྣང་རྫོང་ཡར་
ཀླུང་གཙང་བོའི་བྱང་ངོས་ཀྱི་ཀ་ཆུའི་ཐང་དུ་བཞེངས་པའོ།།བསམ་ཡས་
གཙུག་ལག་ཁང་སྒོ་འགྲམ་གྱི་རྡོ་རིང་ཐོག་བརྐོས་པའི་ཡིག་གཟུགས་
དེའི་མིང་ལ་ཅི་ཟེར།ལན། མུ་ཏིག་སྟར་ལ་བརྒྱུས་པའི་ཡིག་གཟུགས་
ཟེར།ས་སྐྱ་དགོན་པ་ཞེས་པ་དེ་ས་ཆ་གང་ཞིག་ཏུ་སྤྱི་ལོ་ནམ་ཞིག་ཏུ་སུ་
ཞིག་གིས་ཕྱག་འདེབས་མཛད། དགོན་པའི་མིང་དེ་ལྟར་ཐོགས་དོན་
ཅི།ལན། ས་སྐྱ་དགོན་པ་ནི་གཞིས་རྩེ་ས་ཁུལ་ས་སྐྱ་རྫོང་གི་བྱང་ངོས་
དཔོན་པོ་རིའི་འདབས་སུ་སྤྱི་ལོ༡་༧༣ལོར་འཁོན་དཀོན་མཆོག་རྒྱལ་
པོས་ཕྱག་བཏབ། ཡུལ་དེའི་སའི་ཁ་དོག་ས་ཁྲ་ཁྲའམ་སྐྱ་བོ་ཞིག་ཡོད་
པས་ས་སྐྱ་དགོན་ཞེས་མིང་བཏགས་པའོ།།སད་མི་བདུན་རབ་ཏུ་བྱུང་པ་

དང་། སྒྲ་སྒྱུར་རྒྱ་གར་གླིང་བཞེངས་པ་དེས་བསམ་ཡས་གཙུག་ལག་ཁང་
དེ་སྐབས་དེར་བོད་ཡུལ་དུ་གང་གི་གནས་གཞི་ཡིན་པར་བཤད།ལན།
བོད་ཡུལ་དུ་རིག་གནས་དར་སྤེལ་གཏོང་སའི་གནས་གཞི་གཙོ་བོ་ཞིག་
ཏུ་གྱུར་པ་བསྟན།མཛངས་མི་ལྔ་པ་དེ་གང་ཡིན།ལན། ཁྲི་བཟང་ཡང་སྟོན་
སྙགས་ཀྱི་བུ་ཞེས་ཟེར།མཛངས་མི་ལྔ་པས་མཛངས་པའི་ལས་སུ་ཅི་
བྱས།ལན། མཛངས་པའི་ལས་སུ་རི་ཁྱིམ་ཀླུངས་སུ་ཕབ། སྤོ་མཐོ་མཁར་
དུ་བརྩིགས་ནས་གྲོང་ཁྱེར་བཅོས། འདི་ཡན་བོད་ཀྱི་ཁང་ཁྱིམ་རི་ལ་ཡོད།
དེའི་ཕྱིར་མཛངས་མི་ལྔ་པར་གྲགས།བོད་ཀྱི་རྒྱལ་རབས་སོ་བཞི་པ་གང་
ཡིན།ལན། གུང་སྲོང་གུང་བཙན་ཡིན།བོད་ཀྱི་རྒྱལ་རབས་སོ་ལྔ་པ་གང་
ཡིན།ལན། མང་སྲོང་མང་བཙན་ཡིན།བོད་ཀྱི་རྒྱལ་རབས་སོ་དྲུག་པ་གང་
ཡིན།ལན། འདུས་སྲོང་མང་པོ་རྗེ་ཡིན། བོད་ཀྱི་བཙན་པོ་གང་གི་སྐབས་
རྩལ་པོ་ཆེ་མི་བདུན་བྱུང་།ལན། འདུས་སྲོང་མང་པོ་རྗེའི་སྐབས་སུ་བྱུང་།
བོད་ཀྱི་རྒྱལ་རབས་སོ་བདུན་པ་གང་ཡིན།ལན། ཁྲི་ལྡེ་གཙུག་བརྟན་ནམ་
མེས་ཨག་ཚོམ་ཡིན།བོད་ཀྱི་སྨན་པ་མཁས་དགུར་གྲགས་པ་དེ་བཙན་པོ་
གང་གི་སྐབས་སུ་བྱུང་།ལན། ཁྲི་སྲོང་ལྡེའུ་བཙན་གྱི་དུས་སུ་བྱུང་།
མཛངས་མི་དྲུག་པ་དེ་གང་ཡིན།ལན། མགོས་ཁྲི་བཟང་ཡང་ལྷག་
ཡིན།མཛངས་མི་དྲུག་པས་མཛངས་པའི་ལས་སུ་ཅི་བྱས།ལན། ཁྲིམས་

གཏུག་ཡིག་བྱང་གཏན་ལ་ཕབ། བློན་ལ་ཆེན་འབྲིང་དགུང་བློན་ནང་བློན་
སོགས། འབངས་ཡང་ཐའི་བར་དུ་རིམ་པས་བཅད་དེ་ཁྲིམས་ཡིག་ཏུ་
བཀོད་པའོ།།མཛངས་མི་བདུན་པ་དེ་གང་ཡིན།ལན། སྟག་བཙན་གདོང་
གཟིགས་ཡིན།མཛངས་མི་བདུན་པས་མཛངས་པའི་ལས་སུ་ཅི་བྱས། །
ལན། འབངས་མི་ཁྱིམ་རེ་ལ་རྟ་རེ་དང་། མཛོ་རེ། བ་རེ། གླང་རེ་ལ་
སོགས་པ་གཉེར་སྐྱོང་བྱེད་དགོས་པ་དང་། དབྱར་དུས་རྩྭ་སྔོན་པོ་བརྔོས་
ཏེ་བསྐམས་ནས་དགུན་དུས་ཀྱི་ཕྱུགས་གསོས་གསོག་འཇོག་བྱེད་།
དགོས་པའི་ལམ་ལུགས་བཙུགས་ནས་འབྲོག་ལས་ལ་བྱས་རྗེས་ཆེན་པོ་
བཞག་ཡོད།བོད་ཀྱི་རྒྱལ་རབས་སོ་དགུ་པ་གང་ཡིན།ལན། མུ་ནེ་བཙན་
པོ་ཡིན།དབུལ་ཕྱུག་ལན་གསུམ་ཙམ་སྙོམས་པ་བྱེད་པའི་བཙན་པོ་དེ་
གང་།ལན། མུ་ནེ་བཙན་པོ་ཡིན།བོད་ཀྱི་རྒྱལ་རབས་བཞི་བཅུ་པ་གང་
ཡིན།ལན། ཁྲི་སྲོང་ལྡེའུ་བཙན་གྱི་སྲས་བཞི་ལས་གསུམ་པ་མུ་ཏིག་
བཙན་པོ་ཡིན།བོད་ཀྱི་རྒྱལ་རབས་ཞེ་གཅིག་པ་གང་ཡིན།ལན། ཁྲི་
གཙུག་ལྡེ་བཙན་ནམ་ཁྲི་རལ་པ་ཅན་ཡིན།བོད་ཀྱི་རྒྱལ་རབས་ཞེ་གཉིས་
པ་དང་བོད་གཅིག་གྱུར་གྱི་བཙན་པོ་མཐའ་མ་སུ་ཡིན།ལན། གླང་དར་མ་
འུ་དུམ་བཙན་པོ་ཡིན།རྒྱལ་པོ་གླང་དར་མ་དུས་ནམ་ལ་སུས་བཀྲོངས་པ་
རེད།ལན། སྤྱི་ལོ༨༤༦ལོ་བོད་མེ་སྟག་ལོར་ལྷ་ལུང་དཔལ་གྱི་རྡོ་རྗེ་ཡིས་

བཀྲོངས་པ་རེད།ཇོ་བོ་རྗེ་དཔལ་ལྡན་ཨ་ཏི་ཤ་བོད་དུ་གདན་དྲངས་མཁན་
སུ་ཡིན།ལན། ལྷ་བླ་མ་ཡེ་ཤེས་འོད་དང་བྱང་ཆུབ་འོད་གཉིས་ཡིན།ཇོ་བོ་
རྗེ་བོད་ལ་ལོ་ག་ཚོད་བཞུགས།ལན། ཐོག་མ་བོད་དུ་ལོ་གསུམ་བཞུགས་
རྗེས་ཕྱིར་རྒྱ་གར་ཕེབས་རྒྱུ་བྱས་ཀྱང་འབྲོམ་སྟོན་སོགས་ཀྱིས་ཞུ་བ་
ལྟར་ལོ་༡༧བོད་དུ་བཞུགས། མཐར་དགུང་ལ་དོན་གསུམ་ཐོག་(སྤྱི་
ལོ༡་༥༤ལོར)སྐུ་གཤེགས། ས་སྐྱ་པས་བོད་ལ་ལོ་ག་ཚོད་དབང་
བསྒྱུར།ལན། སྤྱི་ལོ༡༢༥ ༣ནས་༡༣༤༩བར་སྲིད་དབང་ལོ་༩༦ འཛིན་
ཡོད།ས་པཎ་ཧོར་ཡུལ་དུ་དུས་ནམ་ལ་ཕེབས།ལན། སྤྱི་ལོ༡༢༤༤ལོར་
ཚ་བོ་འགྲོ་མགོན་འཕགས་པ་དང་ཕྱག་ནག་རྡོ་རྗེ་ཁྲིད་དེ་སྤྱི་ལོ ༡༢༤༦
ལོར་ལང་ཀྲོའུ་ལ་འབྱོར།དཔལ་ས་སྐྱའི་སྲིད་དབང་ཅིའི་ཕྱིར་ཉམས་པ་
དང་དེ་སུ་ལ་ཤོར།ལན། ༡༣༤༩ལོ་ནས་ས་སྐྱའི་བླ་བྲང་ཁག་བཞིའི་ནང་
འགལ་བ་ཤུགས་དྲག་བྱུང་བའི་རྐྱེན་གྱིས་མཐའ་ས་སྐྱའི་སྲིད་དབང་དེ་ཏཱ་
སི་ཏུ་བྱང་ཆུབ་རྒྱལ་མཚན་གྱིས་འཕྲོག སྡེ་སྲིད་ཕག་མོ་གྲུ་པས་སྲིད་
དབང་ལོ་ག་ཚོད་ལ་བཟུང་།ལན། ཕག་གྲུ་ཁྲི་རབས་བཅུ་གཅིག་གིས་ལོ་
བརྒྱད་ཅུ་གྱ་དྲུག་ལ་སྲིད་དབང་བཟུང་།ཨ་ཅེ་ལྷ་མོ་ཞེས་པའི་ཟློས་གར་
དེ་སུའི་སྐབས་སུ་དར།ལན། གྲུབ་ཐོབ་ཐང་སྟོང་རྒྱལ་པོའི་སྐབས་སུ་
དར།བོད་ཀྱི་ལོ་རྒྱུས་སྟེང་གསུང་རྩོམ་ཆེས་མང་བའི་མཁས་པ་སུ་

ཡིན།ལན། ཕག་གྲུའི་སྐབས་སུ་འཁྲུངས་པའི་མཁས་དབང་བོ་དོང་
ཕྱོགས་ལས་རྣམ་རྒྱལ་ཡིན་ཞིང་། སྐུ་ཚེ་གཅིག་ལ་དཔེ་ཆ་པོ་ཏི༡༣༠
ལྷག་བརྩམས།སྡེ་བ་རིན་སྤུངས་པས་ཆབ་སྲིད་ལོ་ག་ཚོད་བསྐྱངས།ལན།
རིན་སྤུངས་པའི་མི་ཐོག་བཞིས་ཆབ་སྲིད་ལོ་༡ ༣་ལ་བསྐྱངས།སྡེ་བ་
གཙང་པས་ཆབ་སྲིད་ལོ་ག་ཚོད་བསྐྱངས།ལན། སྡེ་བ་གཙང་པས་མི་
ཐོག་གསུམ་གྱིས་ཆབ་སྲིད་ལོ༧༦ ལ་བསྐྱངས།གཙང་རྒྱལ་ཐོག་མ་དེ་
གང་ཡིན།ལན། ཞིང་ཤག་པ་ཚེ་བརྟན་རྡོ་རྗེ་ཡིན།དགའ་ལྡན་ཕོ་བྲང་པས་
ལོ་ནམ་ནས་ནམ་བར་དུ་སྲིད་བསྐྱངས།ལན། རབ་བྱུང་བཅུ་གཅིག་པའི་
ཆུ་རྟ་ལོ་སྤྱི་ལོ་༡༦༥༤ལོ་ནས་རབ་བྱུང་བཅུ་དྲུག་པའི་མེ་ཕག་ལོ་སྤྱི་
ལོ༡༩༤༧ལོ་བར་དུ་སྲིད་བསྐྱངས།དགའ་ལྡན་ཕོ་བྲང་གི་སྲིད་དབང་
འཛུགས་མཁན་སུ་ཡིན།ལན། རྒྱལ་དབང་ལྔ་བ་བློ་བཟང་རྒྱ་མཚོ་
ཡིན། རྒྱལ་དབང་སྐུ་ཕྲེང་རིན་བྱོན་གང་དག་ཡིན།ལན། རྒྱལ་བ་དགེ་
འདུན་གྲུབ་པ། དགེ་འདུན་རྒྱ་མཚོ། བསོད་ནམས་རྒྱ་མཚོ། ཡོན་ཏན་རྒྱ་
མཚོ། ངག་དབང་བློ་བཟང་རྒྱ་མཚོ། ཚངས་དབྱངས་རྒྱ་མཚོ། བསྐལ་
བཟང་རྒྱ་མཚོ། འཇམ་དཔལ་རྒྱ་མཚོ། ལུང་རྟོགས་རྒྱ་མཚོ། ཚུལ་
ཁྲིམས་རྒྱ་མཚོ། མཁས་གྲུབ་རྒྱ་མཚོ། འཕྲིན་ལས་རྒྱ་མཚོ། ཐུབ་བསྟན་
རྒྱ་མཚོ། བསྟན་འཛིན་རྒྱ་མཚོ་བཅས་སོ།།ཏཱ་ལའི་ཞེས་པའི་དོན་གང་

ཡིན་པ་དང་། དེ་སུས་རྒྱལ་བ་སྐུ་ཕྲེང་དུ་བ་ལ་གསོལ་བ་རེད།ལན། ཏཱ་
ལའི་ཞེས་པ་ནི་སོག་སྐད་ཡིན་ལ་བོད་སྐད་དུ་རྒྱ་མཚོ་ཞེས་པའི་དོན་
ཡིན། སོག་པོའི་ཨལ་ཐན་རྒྱལ་པོས་རྒྱལ་བ་སྐུ་ཕྲེང་གསུམ་པ་བསོད་
ནམས་རྒྱ་མཚོ་ལ་ཕུལ་བ་རེད།པཎ་ཆེན་སྐུ་ཕྲེང་རིམ་བྱོན་གང་དག་
ཡིན།ལན། མཁས་གྲུབ་དགེ་ལེགས་དཔལ་བཟང་། བསོད་ནམས་
ཕྱོགས་གླང་། དབེན་ས་བློ་བཟང་དོན་གྲུབ། པཎ་ཆེན་བློ་བཟང་ཆོས་རྒྱན།
པཎ་ཆེན་བློ་བཟང་ཡེ་ཤེས། བློ་བཟང་དཔལ་ལྡན་ཡེ་ཤེས། བློ་བཟང་
བསྟན་པའི་ཉི་མ། བློ་བཟང་བསྟན་པའི་དབང་ཕྱུག བློ་བཟང་ཐུབ་བསྟན་
ཆོས་ཀྱི་ཉི་མ། འཕྲིན་ལས་ལྷུན་གྲུབ་ཆོས་ཀྱི་རྒྱལ་མཚན་བཅས་ཡིན།
ཨེར་ཏི་ནི་ཞེས་པ་མི་རིགས་གང་གི་སྐད་དང་པཎ་ཆེན་སྐུ་ཕྲེང་དུ་བ་ལ་
གསོལ་བ་རེད།ལན། སོག་སྐད་ཡིན་ལ་བོད་སྐད་དུ་རིན་པོ་ཆེ་ཞེས་པའི་
དོན་ཡིན་ལ། པཎ་ཆེན་སྐུ་ཕྲེང་ལྔ་བ་བློ་བཟང་ཡེ་ཤེས་ལ་གསོལ་བ་ཡིན།
རྩེ་སློབ་གྲྭ་གསར་དུ་འཛུགས་མཁན་སུ་ཡིན།ལན། རབ་བྱུང་བཅུ་གསུམ་
པའི་ཤིང་ཁྱི་ལོ་སྤྱི་ལོ༡༧༥༤ལོར་རྒྱལ་དབང་སྐུ་ཕྲེང་བདུན་པ་བསྐལ་
བཟང་རྒྱ་མཚོས་གསར་དུ་བཙུགས་པ་ཡིན།བོད་ཀྱི་ལོ་ཙཱ་བ་ཐོག་མ་དེ་
གང་།ལན། ཐོན་མི་ཡིན།བོད་ཀྱི་སྤྲུལ་སྐུ་དང་པོ་དེ་གང་།ལན། ཀརྨ་པཀི་
ཡིན།བོད་ཀྱི་པརྟི་དང་པོའི་མཚན་ལ་ཅི་ཟེར།ལན། ས་པཎ་ཀུན་དགའ་

རྒྱལ་མཚན་ཟེར།དགའ་ལྡན་ཁྲི་བ་དང་པོ་དེ་གང་།ལན། རྗེ་བླ་མ་བློ་བཟང་
གྲགས་པ་ཡིན།བོད་ཀྱི་གསོ་རིག་གི་སློབ་གྲྭ་ཐོག་མ་བཙུགས་མཁན་སུ་
ཡིན།ལན། གཡུ་ཐོག་ཡོན་ཏན་མགོན་པོ་ཡིན།བོད་ཀྱི་བཀའ་བློན་ཐོག་མ་
སུ་ཡིན།ལན། ཁང་ཆེན་བསོད་ནམས་རྒྱལ་པོ་ཡིན།བོད་ལ་ཐོག་མ་དར་
བའི་གསོ་བ་རིག་པ་ནི་གང་གི་ལུགས་ཡིན།ལན། གཡུང་དྲུང་བོན་གྱི་
ལུགས་ཡིན།བོད་ཀྱི་གསོ་བ་རིག་པའི་རིག་གཞུང་ཐོག་མ་དེ་གང་།ལན།
གསོ་རིག་མདོ་དགུ་འབུམ་བཞི་ཡིན།བོད་ཀྱི་ལོ་རྒྱས་ཡིག་ཚང་གི་ཐོག་
མ་དེ་གང་དང་། རྩོམ་པ་པོ་སུ་ཡིན།ལན། སྦ་བཞེད་ཡིན་ཞིང་། རྩོམ་པ་པོ་
ནི་སྦ་གསལ་སྣང་ཡིན།བོད་དུ་ནང་པ་སངས་རྒྱས་པའི་གཙུག་ལག་ཁང་
དང་པོ་གང་ཡིན།ལན། དཔལ་བསམ་ཡས་མི་འགྱུར་ལྷུན་གྱིས་གྲུབ་པའི་
གཙུག་ལག་ཁང་ཡིན།བསྟན་པ་ཕྱི་དར་གྱི་ལོ་ཙཱ་བ་ཐོག་མ་དེ་གང་།ལན།
ལོ་ཙཱ་བ་རིན་ཆེན་བཟང་པོ་ཡིན།བོད་ཀྱི་རབ་བྱུང་གི་ཐོག་མ་གང་ཡིན།
ལན། སད་མི་མི་བདུན་ཡིན།བོད་ཀྱི་པར་སྐྲུན་གྱི་སྲོལ་ཐོག་མ་ནམ་ཙམ་
དར།ལན། རྗེ་ཙོང་ཁ་པའི་སྐབས་སུ་དར།འཛམ་གླིང་ཐོག་ཆེས་རིང་བོའི་
ལོ་རྒྱུས་ཀྱི་སྙན་སྒྲུང་དེ་གང་ཡིན།ལན། གླིང་རྗེ་གེ་སེར་རྒྱལ་པོའི་སྒྲུང་
ཡིན།རི་བོ་དགེ་ལྡན་པའི་དགོན་པ་ཁག་ཏུ་དུས་ནམ་ཞིག་ལ་མི་སུས་མེ་
ཏོག་མཆོད་པའི་སྲོལ་བཏོད།ལན། བོད་རབ་བྱུང་བདུན་པའི་ས་གླང་ལོ་

སྤྱི་ལོ་༡༤་༩ལོར་བོད་ཟླ་དང་པོའི་ཚེས་བཅོ་ལྔ་བའི་མཚན་མོར། རྗེ་
ཙོང་ཁ་བ་བློ་བཟང་གྲགས་པས་མེ་ཏོག་མཆོད་པའི་སྲོལ་བཏོད།སྐུ་འབུམ་
བྱམས་པ་གླིང་དུ་དུས་ནམ་ཞིག་ལ་མི་སུས་མེ་ཏོག་མཆོད་པའི་སྲོལ་
བཏོད།ལན། དུས་རབས་བཅུ་པའི་ཤིང་རྟ་ལོ་སྤྱི་ལོ༡༥ ༨༢ལོའི་བོད་ཟླ་
དང་པོའི་ཚེས་བཅོ་ལྔ་བའི་མཚན་མོར། བླ་མ་ཟི་ན་དང་ལ་འབྱོར་རྒྱལ་
མཚན་དང་དཔལ་འབྱོར་རིན་ཆེན་ཁུ་དབོན་གཉིས་ཀྱིས་མེ་ཏོག་མཆོད་
པའི་སྲོལ་བཏོད།སྡེ་དགེ་དཔར་ཁང་དུས་ནམ་ཞིག་ལ་མི་སུས་བཞེངས་
པ་ཡིན་ནམ། ལན། སྤྱི་ལོ༡༧༢༩ལོར་ཡུལ་དེའི་དཔོན་པོ་བསྟན་པ་ཚེ་
རིང་གིས་བཞེངས་པ་ཡིན།དུས་ནམ་ཞིག་ལ་བོད་ཡིག་འབྲི་སྲོལ་དར།
ལན། དུས་རབས་བདུན་པར་རྒྱལ་བོ་སྲོང་བཙན་སྒམ་པོའི་སྐབས་སུ་
དར།སྲོང་བཙན་སྒམ་པོས་སྔ་རྗེས་སུ་བཙུན་མོ་གཉིས་བཞེས། གང་ནས་
ཡིན་ཞིང་མཚན་ལ་ཅི་ཟེར།ལན། རྒྱ་ནག་གི་ཡུལ་ནས་རྒྱ་བཟའ་ཝུན་
ཤིང་ཀོང་ཇོ་དང་བལ་ཡུལ་ནས་བལ་བཟའ་ཁྲི་བཙན་གཉིས་བཞེས་པ་
རེད།ཏཱ་ལའི་བླ་མ་སྐུ་ཕྲེང་ལྔ་བའི་སྐབས་ཀྱི་སྲིད་སྐྱོང་བ་སུ་ཡིན།ལན། ཏཱ་
ལའི་བླ་མ་སྐུ་ཕྲེང་ལྔ་བའི་སྐབས་ཀྱི་སྲིད་སྐྱོང་མཁན་སྡེ་སྲིད་སངས་རྒྱས་
རྒྱ་མཚོ་ཡིན།མདོ་དབུས་ས་མཐོའི་སྟེང་ན་འཛམ་གླིང་གི་ཨང་དང་པོར་
འབོད་པའི་ཡུལ་ལྗོངས་གཉིས་ཡོད་པ་ནི་གང་ཡིན།ལན། གཅིག་ནི་རི་བོ་

ཀུན་གྱི་ཏོག་ལྟར་འགྱིང་བའི་ཇོ་མོ་བླ་རི་དང་། ཅིག་ཤོས་ནི་ཡར་ཀླུང་
གཙང་བོའི་འབབ་རྒྱུད་ཀྱི་གྲོག་རིང་ཡིན།བག་མའི་རྒྱབ་ཏུ་དུང་འདོགས་
པ་དེས་དོན་གང་ཞིག་མཚོན་པར་བཤད།ལན། བག་མའི་རྒྱབ་ཏུ་དུང་
འདོགས་པ་དེས་བག་མའི་རླུང་རྟ་དར་ཞིང་མཚན་སྙན་དུང་གི་སྒྲ་ལྟར་
ཕྱོགས་བཞིར་ཁྱབ་པའི་བཀྲ་ཤིས་སྨོན་འདུན་མཚོན་པར་བཤད།ཁེད་ལ་
ཁྱད་ཆོས་གང་དག་ལྡན།ལན། ཁེད་ནི་རིག་པ་སྦྱོང་བྱེད་ཀྱི་ཐབས་གལ་
ཆེན་ཞིག་ཡིན་ཞིང་། དེ་ལ་ཚིག་ཉུང་ཞིང་དོན་དྲིལ་བ་དང༌། དཔེ་དོན་
འབྱོར་བ་སོགས་ཀྱི་ཁྱད་ཆོས་ལྡན།གནའ་དུས་སུ་ཁེད་ཀྱི་མིང་ལ་ཅི་
ཟེར།ལན། ལྡེའུ་ཟེར།སྐྱེ་བོ་གསོ་ཐིགས་ཀྱི་རྩོམ་པ་པོ་སུ་ཡིན། ལན། སློབ་
དཔོན་ཀླུ་སྒྲུབ་ཀྱིས་མཛད་ཅིང་། བོད་ཀྱི་ཞུས་ཆེན་གྱི་ལོ་ཙཱ་བ་བན་དེ་ཡེ་
ཤེས་སྡེ་ཡིས་བསྒྱུར།མེ་བསྟན་བཅོས་མཛད་པ་པོ་སུ་ཡིན། བསྟན་
བཅོས་ཀྱི་མིང་ཧྲིལ་བོ་ལ་ཅི་ཟེར།ལན། ནོམ་ཆི་མཁན་པོ་ངག་དབང་ཕུན་
ཚོགས་ཡིན། དམ་པ་ཆོས་ལུགས་ཀྱི་མེའི་བསྟན་བཅོས་སྒྲོན་མེ་ཁོ་ན་ལ་
སྦྱར་བ་ཐར་ལམ་གསལ་བའི་སྒྲོན་མེ་ཟེར།ཚིགས་བཅད་བརྒྱ་བའི་མཛད་
པ་པོ་སུ་རེད།ལན། རྒྱ་གར་གྱི་སློབ་དཔོན་མཆོག་སྲེད་ཀྱིས་མཛད་པ་
རེད། བོད་ཀྱི་ལོ་ཙཱ་བ་དགེ་སློང་ཆོས་ཀྱི་ཤེས་རབ་ཀྱིས་བསྒྱུར་བ་རེད།
ས་སྐྱ་ལེགས་བཤད་ཀྱི་རྩོམ་པ་པོ་སུ་རེད། ལེགས་བཤད་ཀྱི་མིང་ཧྲིལ་

བོ་ལ་ཅི་ཟེར།ལན། ས་སྐྱ་པནྟི་ཏ་ཀུན་དགའ་རྒྱལ་མཚན་ཡིན། ལེགས་
པར་བཤད་པ་རིན་པོ་ཆེའི་གཏེར་ཞེས་བྱ།རྒྱལ་པོ་ལུགས་ཀྱི་བསྟན་
བཅོས་ཀྱི་རྩོམ་པ་པོ་སུ་རེད། བསྟན་བཅོས་ཀྱི་མིང་ཧྲིལ་བོ་ལ་ཅི་ཟེར།
ལན། འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོས་མཛད་ཅིང་།
རྒྱལ་པོ་ལུགས་ཀྱི་བསྟན་བཅོས་ས་གཞི་སྐྱོང་བའི་རྒྱན་ཟེར། ཤིང་གི་
བསྟན་བཅོས་དང་ཆུའི་བསྟན་བཅོས་ཀྱི་མཛད་པ་པོ་སུ་རེད། སོ་སོའི་
མིང་ཆ་ཚང་ལ་ཅི་ཟེར།ལན། གུང་ཐང་བསྟན་པའི་སྒྲོན་མེ་ཡིན། ལེགས་
པར་བཤད་པ་ཤིང་གི་བསྟན་བཅོས་ལུགས་གཉིས་ཡལ་འདབ་བརྒྱ་ལྡན་
དང་ལེགས་པར་བཤད་པ་ཆུའི་བསྟན་བཅོས་ལུགས་གཉིས་རླབས་ཕྲེང་
བརྒྱད་ལྡན་ཞེས་བྱ།དགེ་ལྡན་ལེགས་བཤད་ཀྱི་མཛད་པ་པོ་སུ་རེད། །
མཚན་ཧྲིལ་བོར་ཅི་ཟེར།ལན། པཎ་ཆེན་བསོད་ནམས་གྲགས་པ་ཡིན་
ཞིང་། མཁས་པ་དང་བླུན་པོ་བརྟག་པའི་བསྟན་བཅོས་དགེ་ལྡན་ལེགས་
བཤད་པདྨ་དཀར་བོའི་ཆུན་པོ་ཟེར།བོད་ལ་ལེགས་བཤད་ཀྱི་བསྟན་
བཅོས་གྲགས་ཆེ་བ་གང་དག་ཡོད།ལན། ས་སྐྱ་ལེགས་བཤད། ཆུ་ཤིང་
བསྟན་བཅོས། ལྕགས་མེའི་བསྟན་བཅོས་སོགས་ཡོད།སྙན་ངག་སྤྱི་དོན་
གྱི་རྩོམ་པ་པོ་སུ་ཡིན།ལན། ཚེ་ཏན་ཞབས་དྲུང་ཡིན།

༈བོད་ཀྱི་རྒྱལ་རབས་རིམ་བྱོན་མཚན་བྱང་།
བོད་རྒྱལ་རབས།
བོད་ཀྱི་རྒྱལ་རབས་རིམ་བྱོན་ལས་གནམ་གྱི་ཁྲི་བདུན། ༽
༡ གཉའ་ཁྲི་བཙན་པོ།
༢ མུ་ཁྲི་བཙན་པོ།
༣ དིང་ཁྲི་བཙན་པོ། །
༤ སོ་ཁྲི་བཙན་པོ།
༥ མེར་ཁྲི་བཙན་པོ།
༦ གདགས་ཁྲི་བཙན་པོ།
༧ སྲིབ་ཁྲི་བཙན་པོ།

༼སྟོད་ཀྱི་སྟེང་གཉིས།༽
༨ གྲི་གུམ་བཙན་པོ།
༩ པུ་ལྡེ་གུང་རྒྱལ། ༼བྱ་ཁྲི་བཙན་པོའང་། ༽
༼ སའི་ལེགས་དྲུག༽
༡༠ ཨེ་ཤོ་ལེགས།
༡༡ དེ་ཤོ་ལེགས།
༡༢ ཐི་ཤོ་ལེགས།
༡༣ གུང་རུ་ལེགས།
༡༤ འབྲོང་ཞེར་ལེགས།
༡༥ ཨི་ཤོ་ལེགས།
༼ཆུའི་ལྡེ་བརྒྱད། ༽

༡༦ཟ་ནམ་ཟིན་ལྡེ།
༡༧པ་གཞུང་བཙན།
༡༨སེ་སྣོལ་ལྷམ་ལྡེ།
༡༩ སེ་སྣོལ་པོ་ལྡེ།
༢༠ ལྡེ་སྣོལ་ནམ།
༢༡ ལྡེ་སྣོལ་པོ།
༢༢ ལྡེ་རྒྱལ་པོ།
༢༣ ལྡེ་སྤྲིན་བཙན།
༼འོག་གི་བཙན་བཞིའམ་ལྔ། ༽
༢༤ རྒྱལ་ལྡེ་རེ་ལུང་བཙན།
༢༥ ཁྲི་བཙན་ནམ།

༢༦ ཁྲི་སྒྲ་སྤུངས་བཙན།
༢༧ ཁྲི་ཐོག་རྗེ་ཐོག་བཙན།
༢༨ ལྷ་ཐོ་ཐོ་རི་གཉན་བཙན།
༢༩ ཁྲི་གཉན་གཟུང་བཙན།
༼བར་གྱི་སྟེངས་གཉིས།༽
༣༠ འབྲོམ་སྙན་ལྡེའུ་འཛེ།
༣༡ སྟག་རི་གཉན་གཟིགས།
༣༢ གནམ་རི་སྲོང་བཙན། ༼བོད་ཁམས་གཅིག་གྱུར་དང་དམར་
པོ་རི་རྨང་འདིང་མཁན།༽
༼བོད་བཙན་པོའི་དུས་རབས།
༣༣ སྲོང་བཙན་སྒམ་པོ། ༼བོད་བཙན་པོའི་རྒྱལ་ཁབ་དབུ་
བཙུགས།༽

༣༤ གུང་སྲོང་གུང་བཙན།
༣༥ མང་སྲོང་མང་བཙན།
༣༦ འདུས་སྲོང་མང་པོ་རྗེ།
༣༧ ཁྲི་ལྡེ་གཙུག་བརྟན། ༼མེས་ཨག་ཚོམ་ཡང་།）
༣༨ ཁྲི་སྲོང་ལྡེ་བཙན། ༼འཛམ་གླིང་སུམ་ཆ་གཉིས་དབང་དུ་
བསྡུས།༽
༣༩ མུ་ནེ་བཙན་པོ། ༼དབུལ་ཕྱག་ལན་གསུམ་བསྙམས།༽
༤༠ སད་ན་ལེགས་འཇིང་ཡོན།
༤༡ ཁྲི་རལ་པ་ཅན།
༤༢ གླང་དར་མ། ༼འུ་དུམ་བཙན་པོ་ཡང་། ༽
ཏཱ་ལའི་བླ་མ་སྐུ་ཕྲེང་རིམ་བྱོན་གྱི་མཚན་བྱང་།

༡༽དགེ་འདུན་གྲུབ། ༼༡༣༩༡ ༡༤༧༤༽
༢༽དགེ་འདུན་རྒྱ་མཚོ། །༡༤༧༥༡༥༤༢།
༣ ༽བསོད་ནམས་རྒྱ་མཚོ།༡༥༤༣༡༥ རར།
༤ ༽ཡོན་ཏན་རྒྱ་མཚོ། །༡༥༨༩༡༦༡༦།
༥༽བློ་བཟང་རྒྱ་མཚོ། །༡༦ ༡༧ ༡༦ ༨༢།
༦༽ཚངས་དབྱངས་རྒྱ་མཚོ༡༦ ར ༣༡༧་༦།
༧ ༽སྐལ་བཟང་རྒྱ་མཚོ། །༡༧་༨ ༡༧༥༧།
༨༽འཇམ་དཔལ་རྒྱ་མཚོ། །༡༧༥༨ ༡༨་༤།
༩༽ལུང་རྟོགས་རྒྱ་མཚོ། །༡༨་༥ ༡༨༡༥།
༡༠ ༽ཚུལ་ཁྲིམས་རྒྱ་མཚོ། །༡༨༡༦ ༡༨ ༣༧།
༡༡༽མཁས་གྲུབ་རྒྱ་མཚོ། །༡༨ ༣༨༡༨༥༥།

༡༢༽འཕྲིན་ལས་རྒྱ་མཚོ། །༡༨༥༦ ༡༨༧༥།
༡༣༽ཐུབ་བསྟན་རྒྱ་མཚོ། །༡༨༧༦ ༡༩ ༣ རོ།
༡༤༽བསྟན་འཛིན་རྒྱ་མཚོ།༼༡༩༣༤།
ཀུན་མཁྱེན་སྐུ་ཕྲེང་རིམ་བྱོན།
༼སྐུ་ཕྲེང་དང་པོ༽
ཀུན་མཁྱེན་འཇམ་དབྱངས་བཞད་པའི་རྡོ་རྗེ་ངག་དབང་བརྩོན་འགྲུས་
མཆོག
༡༦༤༨ལོ་ནས་༡༧༢༢བར་དགུང་གྲངས་དོན་ལྔ་བཞུགས་ཤིང་ལོ་དེའི་
ཧོར་ཟླ་གཉིས་པའི་ཚེས་ལྔའི་ཉིན་དགོངས་པ་ཆོས་དབྱིངས་སུ་བསྡུས་
ཚུལ་མཛད།མདོ་སྨད་ཆོས་འབྱུང་སོགས་སུ་དགུང་གྲངས་དོན་
བཞི༡༧༢༡ལོ་ཞེས་པ་མ་དག་སོ།
༼སྐུ་ཕྲེང་གཉིས་པ༽
ཀུན་མཁྱེན་འཇིགས་མེད་དབང་པོ་མཆོག

༡༧༢༨ལོར་ཧོར་ཟླ་གསུམ་པའི་ཚེས་བརྒྱད་ཉིན་སྐུ་བལྟམས།
༡༧༩༡ལོའི་ཧོར་ཟླ་བཅུ་པའི་ཚེས་ཉེར་བརྒྱད་ཉིན་གཟུགས་སྐུ་ཞི་བར་
གཤེགས་ཚུལ་བསྟན།
༼སྐུ་ཕྲེང་གསུམ་པ༽
ཀུན་མཁྱེན་བློ་བཟང་ཐུབ་བསྟན་འཇིགས་མེད་རྒྱ་མཚོ་
མཆོག ༡༧༩༢ལོའི་ཧོར་ཟླ་བརྒྱད་པའི་ཡར་ཚེས་བཟང་པོ་ལ་སྐུ་
བལྟམས། །
དགུང་ལོ་རེ་བཞི་བ༡༨ ༥ ༥ ་ལོའི་ཧོར་ཟླ་དགུ་པའི་ཚེས་དྲུག་གི་སྔ་དྲོ་
གཟུགས་སྐུ་རགས་པའི་བཀོད་པ་བསྡུས་ཚུལ་མཛད།
༼ སྐུ་ཕྲེང་བཞི་བ༽
ཀུན་མཁྱེན་བསྐལ་བཟང་ཐུབ་བསྟན་དབང་ཕྱུག་པ་མཆོག་ནི་
༡༨༥ ༦ལོའི་ཧོར་ཟླ་དང་པོའི་ཚེས་ཉེར་ལྔ་ཉིན་སྐུ་འཁྲུངས། །

ཁོང་དགུང་ལོ་རེ་གཅིག་པ་མེ་འབྲུག ༡༩༡༦ལོའི་ཧོར་ཟླ་གཉིས་པའི་
ཚེས་ཉེར་གཉིས་ཉིན་མཐུན་མོང་སྣང་ངོར་ཞིང་གཞན་དུ་ཐུགས་དགོངས་
གཏད།
༼སྐུ་ཕྲེང་ལྔ་བ༽
ཀུན་མཁྱེན་བློ་བཟང་འཇམ་དབྱངས་ཡེ་ཤེས་བསྟན་པའི་རྒྱལ་མཚན་པ་
ཁོང་ཉིད་མེ་འབྲུག་
༡༩༡༦ ལོའི་ཧོར་ཟླ་གསུམ་པའི་ཚེས་བཅུ་གཉིས་ཉིན་སྐུ་བལྟམས།
དགུང་གྲངས་སོ་གཉིས་པ་མེ་ཕག་ལོ༡༩༤༧ལོའི་ཧོར་ཟླ་གཉིས་པ་ཕྱི་
མའི་ཚེས་ཉེར་གསུམ་ཉིན་གཟུགས་སྐུའི་བཀོད་པ་ཆོས་དབྱིངས་སུ་གློ་
བུར་དུ་བསྡུས་ཚུལ་མཛད།
༼སྐུ་ཕྲེང་དྲུག་པ༽
ཀུན་མཁྱེན་བློ་བཟང་འཇིགས་མེད་ཐུབ་བསྟན་ཆོས་ཀྱི་ཉི་མ་ཆེན་པོ་
མཆོག་རབ་གནས་ས་བྱི་༡༩༤༨ལོའི་ཧོར་ཟླ་བཞི་པའི་དགའ་བ་དང་
པོའི་ཉིན་ངོ་མཚར་པའི་བལྟོས་དུ་མ་དང་བཅས་སྐུ་བལྟམས།

༧ ཁོང་རིན་པོ་ཆེའི་མཛད་པ་མཐའ་ཡས་པ་བརྗོད་ཀྱིས་མི་ལང་
མོད། ཐུན་མོང་གི་དབང་དུ་བྱས་ན་ད་ལྟའི་བར་དུ་སྐུ་ཕྲེང་གོང་མ་ལྔ་
ལས་ཁྱད་དུ་འཕགས་པའི་༼མཛད་ཆེན་བཅུ་༽སོགས་མཁས་པ་རྣམས་
མགྲིན་གཅིག་ཏུ་གླེང་བཞིན་པའི་རྣམ་པར་ཐར་བ་ཤིན་ཏུ་མང་པ་ལགས་
༈དུས་ཆེན་ངོས་འཛིན།
ཚེས་༡ སངས་རྒྱས་ཏིང་ངེ་འཛིན་བྱོན་པའི་དུས་ཆེན། དགེ་བ་བརྒྱ་
འགྱུར། ཚེས་༨ སངས་རྒྱས་སྨན་ལྷ་བྱོན་པའི་དུས་ཆེན། དགེ་བ་
སྟོང་འགྱུར། ཚེས་༡༠ ཨོ་རྒྱན་རིན་པོ་ཆེ་བྱོན་པའི་དུས་
ཆེན། དགེ་བ་ཁྲི་འགྱུར། ཚེས་༡༡ བསྐལ་བཟང་སངས་རྒྱས་སྟོང་
གི་དུས་ཆེན། དགེ་བ་འབུམ་འགྱུར། ཚེས་༡༥ སངས་རྒྱས་
སྣང་བ་མཐའ་ཡས་དུས་ཆེན། དགེ་བ་བྱེ་བ་
འགྱུར། ཚེས་༡༨འཕགས་པ་སྤྱན་རས་གཟིགས་དུས་
ཆེན། དགེ་བ་ས་ཡར་འགྱུར། ཚེས་༢༡ བྱང་ཆུབ་སེམས་

དཔའ་ས་ཡི་སྙིང་པོའི་དུས་ཆེན། དགེ་བ་དུང་ཕྱུར་
འགྱུར། ཚེས་༢༥ ཨོ་རྒྱན་རིན་པོ་ཆེ་དཔའ་བོ་མཁའ་འགྲོ་
འབུམ་ཕྲག་གི་དུས་ཆེན། དགེ་བ་ས་ཡ་འགྱུར། གནམ་གང་༣༠
སངས་རྒྱས་ཤཀྱ་ཐུབ་པའི་དུས་ཆེན། དགེ་བ་དུང་ཕྱུར་དགུ་
འགྱུར། ཉི་འཛིན་དུས་ཆེན་ལ། དགེ་བ་བྱེ་བ་ཉེར་གཅིག་
འགྱུར། ཟླ་འཛིན་དུས་ཆེན་ལ། དགེ་བ་བྱེ་བ་བདུན་འགྱུར།།

རྒྱ་བོད་དབྱིན་གསུམ་རིས་འགྲེལ་མིང་མཛོད་ལས་
ཉེར་མཁོ་ཕྱོགས་བསྡུས།

འབྲ་གོ་དམར་པོ།
ཤུག་
ཀུཔ་འབུ།
ཉི་འབྲུ་
སྦྱང་ལོས། འབྲས་སྒྲུང༌།
བུར་ཤིང༌།
ཐུར་སྒྲུང༌།
ཁ་གཙང་ཐང་ཆུ།
འོ་།
ལས་
ར།
ཅུན་
ཤེལ་ཀ་ར།
ར
ར
ཚུར་སྣུམ།
རྣམོ
མགྱོགས་ཐུག
བདམ། རཀ
སིལ་འད།
ལཚུག
ན་གོར། རྡོ་གནས།
པ་
ཆོས་སྐམ། བསྐམ། །

ཚོའི་ལག་ཁྲུས་ཁ།
mens restroom
པོའི་གནས་ཁང་།
womens restroom
༈
མིག་དམར།
Mars
བླ
sun
moon
།
partioge can was bin
ན
a
riali
ལྟག་
Mercury
པ་སངས
Venus
Jupiter
སྣ་མང་ཚོང་ཁང་།
departmenstore
ཆོ ཚོང་ཁང་།
shop; store
£
སྤེན་པ།
Saturn
3laf
སའི་གོ་ལ།
ཉེནA
དཀྲུག་ཀོང་འཕྲུལ་གདན།
earth
དཀྲུག་ཐེབ།
separation disks
base
༧
ཏཱg
འོསྣོད།
milk tank
on/off switch
4644
གཟནསོར
milk funnel
མ
རྩབ་གོར།
Oring
༡4 རྗེt
ཐེབགདན།
bearing
གཡེང་གབ།
font
རྣ4
གཟན་གདོན།
tunnel stand
milk spout
ནས
copper mu
ན
སྒོ
༔
།
སགས
handcrank
cream spout
༈ གཏན
འོ་འཕྲུལ།
MILK SEPARATOR
ཐེབ་ཁེབས། དག་ཀོང་།
liSEPARATION BAWL

འཁོར་ཚད་ཚད་ཁྲ། འཁོར་ཁྲ།
འགྲོས་ཆོད་ཚད་ཁྲ། འགྲོས་ཁྲ། f;
ས་
speedometer
tachometer
44
འཁོར་སྒྲིག་འཛིན་ཡུ། ལག་སྒག་
fuel gauge
fronbrake lever
spring
ཆོ
ཕྱེ་སྤྲེལ་འཛིན་ལུ།
clutch lever
ཆim
སྣུམ་སྣོན་འཛིན་ཡུ།
twisgrithrottle
༢ tའོད་སྒྱུར་གཏོང་འཛིན།
ལྡེ་མིག
car key
46 nf7ft
ཕྱོགས་སྒྲོན་འཐེབ།
turn signal button
dipswitch
K 4ignition switch
སྦྱོར་བྱེད་གཏོང་འཛིན།
starter button
སྣུམ་སྒྲོམ་ཁ་ལེབ།
gas tank cap
གp\རྣ4e
སྒྲ་དུང་འཐེབ།
ht
hom
MOTORCYCLE
filament
རྒྱབ་མཐོང་མེ་ལོང༌།
side mirror
18 ར
རླུང་ཤེལ།
windshield
སྒལ་གདན།
seat
པ་སྣམ་
gas tank
ཟོང་གདགས།
མདུན་སྒྲོན།
head light
luggage rack
k&f
མེ་འབིགས།
spark plug
ཚ་
རྒྱབ་སྒྲོན། taillight
ji
ཕྱོགས་སྟོན་སྒྲོན།
tum signal
འཕར་ལེན་
shock absorber
BER
འདམ་འགོག
fender
A
muffer
རྣམར་ཆས།
carburator
འཁོར་རྩིབས་
steel rim
རྒྱབ་འཁོར།
rear wheel
སྤྱོར་དཔུང་།
actuatinarm
e
མདུན་འཁོར།
fronwheel
མ༔ རྣ
རྒྱབ་འཁོར་སྣག་གདན་ཟུར་རྟེན།
rear brake pedal side stile
རྐང་གདན། ནའོ།
fooplate
དུད་སྦུག
exhauspipe
འདེགས་རྟེན།
kickstand
འཕྲུལ་རྟ།
MOTORCYCLE
i
འཕར་ལེན།
shock absorber

ཞབསྲེགས།
rtllཚཀwBtམཆརཔe)
ས་
ནརྟེན་སྣང་བ།
of potter
མནགློགགས་མ་བས།
deepfried twisted dough
mised noodles
ནམ་
འཁྲིས་ན།
pork jelly
གྲུང་ཐུག འཁྱག་ཐུག་
བསྲེས་མ་
BE
སྨན་རཀ།
cold vermicelli
རླངས་མོག།
steamed dumpling
cold noodles
ན
ཁེར་སུམ
spley meswith vegetables
ནཟུངམ་པོ།
dried tofa
རྒྱུ ཁོག
bopot
དོདབརྗོས་འབྱས་ཚན། རྫོང་འཐུས།
ཚཔེར་སྲན་ཤུད།
ex fried rice
spicy tofu
འབྲས་སྤུད་ཐུག་པ།
rice noodle soup
བོད་
ཆུ་ཚོལོག ནུ་སོ།
boiled dumpling
མདོག་བས་
lunch special; faufood
wonton; dumpling
lunch boxpacked lunch
teསྦྱར་རུམ་ཕོ་ལོག་
sour cabbage bun
འམོང ཀ་ལོ་མང་
མ།
iad oil
འབྲུ་མར།
colaoil
med twisted me
micabun
རཚོ、 ་༨ w
ང་ན
མགྲེ་བཅུད། བྲོ་རྩི། ་
དམར་ཕྱེ། ཞུར་ཕྱེ།
མངར་བཅུད།
་
མ
201 1 chili powder
saccharin monosodium glutamate
MSG
soy sauce
vinegar

ཆུང་བ། སྐོམ། སྐྱེམས། ཁོལ་ཁོལ་ཁུ་ནག་
beverage
ང
rང་དམར།
Red Bullvitamin drink
པ་ཅན།
Soda
coccola
Sprite
tགསོཔ།
བའམ
champagne
ཆང་རྒོད། ཨ་རག
re
ལྷ་མིག་ཆུ་ནག་
སོས་
peper Cup
l iquerhard alcohol fruljuice
Pepsi
ན་ན་འགྱིག་ཁུག། དྲོད་ཁུག་
howater bag/bottle
A
རྣམའསྡུད།
dry cleaner
tཎ ན pན་འར་ལོ། གོ་སྙོདཞུར་བརྒྱད་
མེ་ཏོགར།། stranieaniseed
scented tea
A
གཟར་བུགཔ། ཚགས་སྐྱོགས།
strainer
lighter
ལ་གཟར། ཁག་
funnel
cleaver
spoon
གློག་སྐྱེད། གློག་ཐབ།
གློག་ཐབ།
རླུངས་ཚགས། མོག་ཟུ།
hamboo amer
ར་འག!
teapot
electric range
electric stove
plate
ས
a
དབུགས་རིག དབུགསཁ།
pressure cooker
འ་
དྭངས་བབ།
རིམ་
howater dispenser
ལུམཁ། ལྕངསཇིག
wok
མས་བབ།

༣ ཏི }
མིང་འོག་ཐོ བ་ཐང་དཔང་འཁྱེར། ཐོབ་དཔང་།
name card identify cardID card
ཞིཏི 1 F།
གནམ་སྒྲོན།
ceilinlight
ཉི་འོད་གློག་སྒྲོན། །
fluorescenlight
མགྲོན་ཤོག་
invitation card
སྒྲོན་ཏོག ཤེལ་ཏོག
ཉེན་སྡུད།
fuse
lighbulb
ཧོབ》W
ནེམ་ཁྲིའུ།
sofa
ངསལ་
concrete block
རྣ་པང་། མཐིལ་རྫ།
tile
floor tile
རྒྱུ
ཡིག་ཅོག་
desk
རྐུབ་སྟེགས། དུག་སྟེགས།
གོས སྒྲོམ།
armoire
འདུག་ཁྲིའུ།
chair
stool
རྐང་ཤུབས། འབོབ།
ན︽
གཉིས་འདུག་ནེམ་ཁྲིལ
3Fng
བལ་འབོབ།
wool sock
socks
love seat
knitted cap
E
Kཆོ
ཆུ་སྟན། གཅིན་སྟན།
diapernappy
དོར་ཆབ།
belt
གསང་དོར།
pantiesunderwear
འབོབཟུང༌།
དེར
Niger Nighw
ing
short

ཀ
ནསོར
electrie dritt
stijoinpliers
mer
g
pe
glass cutter
ངན་
དྷིའཆང། མཧཱུཾ།
འབིགས་ན། འཇིགས་ཅིང།
Phillips werewdriver Gathand driver
ལ ། །
die sose plim
དེབ་འཛེར་ཆས།
རྣམ་རིས་ལེ་པིར་
oil painbrush
spair of compasses
stapler
magic marker
ཞtk/t
༥
གན་
བ།
ink
སྒྲུག་སྒྲོམ།
pen box
ལྕགག
དུ་རིམསྣུམ་ལྕག་
Swallpoinpre
ཅན
pan87
anicure
pen
pencil m
nib
ཚ༤ &ང
བསྒྲིགས་སྦྱར་ཤིང་ལེབ།
blackboard
སྡུག་གདོན།
bamboo mat
pencil sharpener
blockboard

ཕྲག་གདང་། ཕྲག་ཆ།
གོང་བ།
collar
yoke
k
གོང་སྟེ།
ལག་ཤུབས།
glove
རྩ་ཤུབས།
oversleeve
collar point
h
བྲང་ཞུ།
breaspocket
རྣམསཀྲ
བ
ཐུར་ཁ།
cuff
button facing
བྱིས་པའི་མལ་ཁུག
childrens sleepinbag
དབུདབཅར། རུམེད།
vest; waistcoat
ནང་ཨཱ།
SHIRT
འདུད་ལམ།
alpa
སྔཁེབས།
pillow cover
འགྱིག་ལྷམ།
rubber shoes
ལལྕམ།
བར་ཚངས་ལྟམ།
cotton shoes
sandals
དུས་
poller
tongue
ཡད། both sbན་
སྨྲས་ཚངས། རྫས་སྙིང་།
stitch
སུབས
pillow case
Inner pillow
ལྕམ་སོང།
shoelace
དོན། མཐོ་
ཞུར་འགྲམ།
side of the shoe
yelet
ཕྱིའགྲམ།
back of the shox
གྲུག་རྩོམ།
SNEAKERS
མཐིལ།
ཞི་
༈
།
middle sole
འA
ཁུལ་སྐོར་ལྟམ། ང་ལྟམ།
walkinshoes
ནོརྣམཚུ་རིང་།
knee high book
ཀོ་ལྷམ།
leather shoes
བགས་རས། ཨཅོར།
རྒྱུརྩོམ།
rain boots
སྨད་ཤམ། སྨད་གཁོགས།
towel

ཐད་འཞུརགམ་གླུ།
Aརི་
རླུང་འབྱུམེ་འཁོར།
མིན
drivers license
རདྲུང་།
sumber plate
གནམནོ
sirplane
helicopter
bulletrain
རྨ
མགྲོན་འཁོར་ཆུང་བ།
ན་
རའས་
lorry truck
འ དེགས་མ།
doubledecker bu
འཁོར་ཕྲན་
minibus
རེས་འབར།
public buscity bus
VRO
རྟེན
རླངས་འཁོར་ཆུང་བ།
རླངས་འཁོར། ཉེན་འཁོར
ར་མགྲོན་འཁོར།
tour bus
ནུས་མིང་རླངས་འཁོར།
sports utility vehicle (SUV)
police se
car
A འདུད་འཁོར།
tractor
གློག་བསྐོར་ལྕགས་རྟ།
clectric bike
དཀྲུག་འཁོར།
concrete mixer
E
འཇུསྙམ།
engine oil
འདེགསའར།
travellincrane
འདེགས་
གའ།
fronloader
jack
backhoe
ཉེན་འཚུབ་འཕུད།
emergency exit
གས།
ལམཆོད
tinservice station traffic cone
ཁོང་སྟོང་འཁོར་ལོ། སྟོང་འཁོར་
ནང་འཁོར་
inner tube
གློགད།
battery
tire

བསིལ་ལབ།
ཉི་གདུགས།
sun parasol
ཕྲ་ན།
candic
ཆར་གདུགས།
umbrella
ལྟེབ་གདུགས།
foldinumbrella
fan
h
ལུལ་སྒོར་ཁུག་མ།
travellinbag
རྒྱབ་ཁུག
backpack
ས་
དཔེ་ཁུག་
སྡེདཀྱི་
school bag
scarf
པི་ཝང་རྒྱུད་གཉིས།
twostringed Chinese fiddleགཟར་ཁུག བཀལ་མ།
སྒོར་ལུག ད ངུལ་ཁུག
flute
satchel
wallet
guitar
rbu
སྒྲ་འཛིན། སྒྲུགནོན།
R རློན་ཤོག།
wewipe
དྲིལ་ཤོག
toilepaper
hair band
hair stick
hairpinbarrette
tབྱུག་རྫས།
cosmetics
སྤྲོས་ཆལ།
perfumed soap
ལག་འཁྱུད་འདག།ཁུ།
སྒྲོས་ཆུ།
perfume
lipstick
hand soap
Ekt
H༡
བྱུག་ཁུག་
cosmetic bag
སྒྲ་འཁྲུད་ཟིལ་ཆུ།
shampoo
ངོ་འཁྲུད་ཞོ། ཞོ།
facial cleanser
pressed powder
Tator

ས་བ་
རའི་ར།
མའང་ཉིསའ་
tགཁག
ན་
ས་
CA
ཉིསk
t༔
དྲུང་འཛིན།
remote control
tk
ཅུད་འཕྲུལ་ཆས།
གློག་རྫས་སྐམ་པོ། ༣༤ གཞུག་བསྡུར། ར་གལ།
ལས་དོན།
41/ill
pl
ནསྣནསནའམ
battery
radio
ན£tf
གདན་འཇོག ཁ་པར།
tit
སྐུད་མེད་ཁ་པར།
cordless telephone
t
ད་པར།
pay phone
ཟབར་དུ།
phonecard
བྱམས།
Telephone
ལནའཕྲིན་ཟུང་། །
phone chain
ts
gtལས་འཕྲོནགློག་གསོག་ནས་
བདེ་འཕྲིན།
ཞན་འཕྲིན་ལྟདང། འཛིན།
ཏམ ་
cell phone mobile phone system indlesmart)
urseillrescanet
cell phone charger
བློ་
སྐད་སྦུག་
microphone
༼be
ཀུན་ནུས་གློག་གསོག་ཆས།
master charger
fxf
རྩིས་རྒྱས།
calculator
ཅིགས་དགའ་ཚུ་ཚོད། སྐུ་དུས། བཀའ་རྩོད། ལག་གདགས ཆུ་ཚོད། ལག་དུས།
wall clock
wriswatch
a
ཚེམ་འཕུལ།
sewinmachine
བསྶར་གདན།
གློག། །
electric meter
ལྷན པདོད་འགྱུར་མིག་ཤེལ། ཙུང་ཤེལ།
combination lock B lock or changing
བར།སྐུང་།
outlet
ocket

རྩོམ་སྒྲིག་འགན་འཁུར་པ། འབའ་ཡུལ་གངས་རིའི་སྐད་ཡིག་ཉམས་
གསོ་ཚོ་ཆུང་། །
ལག་བསྟར་རྩོམ་སྒྲིག་པ། འབའ་སྐར་འཕྲིན།
